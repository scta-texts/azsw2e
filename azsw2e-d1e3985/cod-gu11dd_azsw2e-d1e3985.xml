<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 51</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 51</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1892, v. 2</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e3985"><!-- azsw2e-l6t51 -->
            <head xml:id="azsw2e-d1e3985-Hd1e101">Titulus 51</head>
            <head xml:id="azsw2e-d1e3985-Hd1e103" type="question-title">De caducis tollendis</head>
            <div xml:id="azsw2e-d1e3985-Dd1e106">
               <head xml:id="azsw2e-d1e3985-Hd1e108">1</head>
               <p xml:id="azsw2e-d1e3985-d1e110">
                  <ref xml:id="azsw2e-d1e3985-Rd1e112">Imperator
            Justinianus</ref>  Et nomen et materiam caducorum ex bellis ortam et
            auctam civilibus, quae in se populus Romanus movebat, necessarium
            duximus, patres conscripti, in pacificis nostri imperii temporibus
            ab orbe Romano recludere, ut, quod belli calamitas introduxit, hoc
            pacis lenitas sopiret. </p>
               <p xml:id="azsw2e-d1e3985-d1e115" n="1">
            Et quemadmodum in multis capitulis lex papia ab anterioribus
            principibus emendata fuit et per desuetudinem abolita, ita et a nobis
            circa caducorum observationem invidiosum suum amittat vigorem, qui
            et ipsis prudentissimis viris displicuit, multas invenientibus vias,
            per quas caducum ne fieret. </p>
               <p xml:id="azsw2e-d1e3985-d1e118"> 
            Sed et ipsis testamentorum conditoribus sic gravissima caducorum
            observatio visa est, ut et substitutiones introducerent, ne fiant
            caduca et, si facta sint, apud certas personas recurrere disponerent,
            vias recludentes, quas lex Papia posuit in caducis: quod et nos fieri
            concedimus. </p>
               <p xml:id="azsw2e-d1e3985-d1e120"> 
            Et cum lex Papia ius antiquum, quod ante eam in omnibus simpliciter
            versabatur, suis machinationibus et angustiis circumcludens solis
            parentibus et liberis testatoris usque ad tertium gradum, si scripti
            fuerant heredes, suum imponere iugum erubuit antiquum intactum eis
            conservans, nos omnibus nostris subiectis sine differentia personarum
            concedimus. </p>
               <p xml:id="azsw2e-d1e3985-d1e123"> 
            Cum igitur materiam et exordium caducorum lex Papia ab aditionibus,
            quae circa defunctorum hereditates procedebant, sumpsit et ideo non
            a morte testatoris, sed ab apertura tabularum dies cedere legatorum
            senatus consulta, quae circa legem Papiam introducta sunt, concesserunt,
            ut, quod in medio deficiat, hoc caducum fiat, primum hoc corrigentes
            et antiquum statum revocantes sancimus omnes habere licentiam a morte
            testatoris adire hereditates similique modo legatorum vel fideicommissorum
            pure vel in diem relictorum diem a morte testatoris cedere. </p>
               <p xml:id="azsw2e-d1e3985-d1e125" n="2">
            Et cum triplici modo ea, quae in ultimis elogiis relinquuntur,
            contingebat deficere, consentaneum est et tempora eorum et nomina
            manifeste exponere, ut, quod vel tollitur vel reformatur, non sit
            incognitum. </p>
               <p xml:id="azsw2e-d1e3985-d1e128"> 
            Ea enim vel his relinquebantur, qui in rerum natura tunc
            temporis, cum condebantur extrema elogia, non fuerant, forte hoc ignorantibus
            testatoribus, et ea pro non scripto esse leges existimabant: vel vivo
            testatore is, qui aliquid ex testamento habuit, post testamentum ab
            hac luce subtrahebatur, vel ipsum relictum expirabat, forte quadam
            condicione, sub qua relictum erat, deficiente, quod veteres appellabant
            in causa caduci: vel mortuo iam testatore hoc quod relictum est deficiebat,
            quod aperta voce caducum nuncupabatur. </p>
               <p xml:id="azsw2e-d1e3985-d1e130" n="3">
            In primo itaque ordine, ubi pro non scriptis efficiebantur
            ea, quae personis iam ante testamentum mortuis testator donasset,
            statutum fuerat, ut ea omnia maneant apud eos, a quibus fuerant derelicta,
            nisi vacuatis vel substitutus suppositus vel coniunctus fuerat adgregatus:
            tunc enim non deficiebant, sed ad illos perveniebant: nullo gravamine
            nisi perraro in hoc pro non scripto superveniente. </p>
               <p xml:id="azsw2e-d1e3985-d1e133"> 
            Quod et nostra maiestas quasi antiquae benevolentiae consentaneum
            et naturali ratione subnixum intactum atque illibatum praecipit custodiri
            in omne aevum valiturum. </p>
               <p xml:id="azsw2e-d1e3985-d1e135" n="4">
            Pro secundo vero ordine, in quo ea vertuntur, quae in causa
            caduci fieri contingebat, vetus ius corrigentes sancimus ea, quae
            ita evenerint, simili quidem modo manere apud eos, a quibus sunt derelicta,
            heredes forte vel legatarios vel alios, qui fideicommisso gravari
            possunt, nisi et in hunc casum vel substitutus vel coniunctus eos
            antecedat: sed omnes personas, quibus lucrum per hunc ordinem defertur,
            eas etiam gravamen quod ab initio fuerat complexum omnimodo sentire,
            sive in dando sit constitutum sive in quibusdam faciendis vel in modo
            vel condicionis implendae gratia vel alia quacumque via excogitatum.
            Neque enim ferendus est is, qui lucrum quidem amplectitur, onus autem
            ei adnexum contemnit. </p>
               <p xml:id="azsw2e-d1e3985-d1e139" n="5">
            In novissimo autem articulo, ubi proprie caduca fiebant,
            secundum quod praediximus, et clausis tabulis tam existere heredes
            quam posse adire, sive ex parte sint sive ex asse instituti, censemus
            et dies legatorum et fideicommissorum secundum quod praediximus a
            morte defuncti cedere: hereditatem etenim, nisi fuerit adita, transmitti
            nec veteres concedebant nec nos patimur, exceptis videlicet liberorum
            personis, de quibus Theodosiana lex super huiusmodi causis inducta
            loquitur: his nihilo minus, quae super his, qui deliberantes ab hac
            luce migrant, a nobis constituta sunt, in suo robore mansuris. </p>
               <p xml:id="azsw2e-d1e3985-d1e142" n="6">
            Libertatibus procul dubio et post praesentem sanctionem propter
            sui naturam, quae aditionem heredis expectat, ab adita hereditate
            una cum aliis, quae servis in testamento manumissis vel aliis legatis
            relicta sunt, competentibus. </p>
               <p xml:id="azsw2e-d1e3985-d1e145"> 
            Excepto etiam usu fructu, qui sui natura ad heredes legatarii
            transmitti non patitur et neque a morte testatoris neque ab adita
            hereditate, quantum ad transmissionem, dies eius cedit. </p>
               <p xml:id="azsw2e-d1e3985-d1e147"> 
            Sed haec quidem omnia in his observari sancimus secundum
            praefatam dispositionem , quae pure vel in diem certum relicta fuerint.
            </p>
               <p xml:id="azsw2e-d1e3985-d1e149" n="7">
            Sin autem aliquid sub condicione relinquatur vel casuali
            vel potestativa vel mixta, quarum eventus ex fortuna vel ex honoratae
            personae voluntate vel ex utroque pendeat, vel sub incerta die, expectare
            oportet condicionis eventum, sub qua fuerit derelictum, vel diem,
            ut tunc cedat, cum vel condicio impleatur vel dies incertus extiterit.
            Quod si in medio is, qui ex testamento lucrum sortitus est, decedat
            vel eo superstite condicio defecerit, hoc, quod ideo non praevaluit,
            manere disponimus simili modo apud eos, a quibus relictum est, nisi
            et hic vel substitutus relictum accipiat vel coniunctus sive heres
            sive legatarius hoc sibi adquirat, cum certi iuris sit et in institutionibus
            et legatis et fideicommissis et mortis causa donationibus posse substitui 
            </p>
               <p xml:id="azsw2e-d1e3985-d1e152" n="8">
            Sed ut manifestetur, pro qua parte manere oportet hoc, quod
            fuerit defectum, apud eos, ex quibus sit derelictum, sancimus, si
            quidem ad heredes lucrum perveniat, pro parte hereditaria fieri eius
            distributionem, cum et ab ipsis simili modo, si valuisset, praestaretur,
            nisi nominatim ab uno vel ex certis heredibus fuerat relictum: tunc
            enim, quemadmodum solus vel soli praestabant, ita et lucrum sentiant.
            </p>
               <p xml:id="azsw2e-d1e3985-d1e156"> 
            Sin autem legatarii vel fideicommissarii sint vel mortis
            causa donatione honorati vel alia forte persona, quae fideicommisso
            praegravari potest, et hoc evanescat, manere hoc apud enumeratas personas
            sancimus pro virili omnimodo portione, id est pro numero personarum.
            </p>
               <p xml:id="azsw2e-d1e3985-d1e158" n="9">
            Ne autem hoc, quod non ineleganter summi ingenii vir ulpianus
            in hac parte cum omni subtilitate disposuit, praetereatur, nostra
            sanctione hoc apertius inducimus. </p>
               <p xml:id="azsw2e-d1e3985-d1e161"> 
            Cum enim iam statuimus haec cum suis oneribus ad eum qui
            lucretur pervenire, sancimus, si quidem condicio vel aliud gravamen
            in dando sit constitutum, hoc omnimodo lucrantes pro modo lucri agnoscere.
            </p>
               <p xml:id="azsw2e-d1e3985-d1e163"> 
            Sin autem in faciendo aliquid impositum est, si quidem hoc
            et per alium impleri possit, simili modo et a lucrante agnosci, puta
            si honorata persona iubeatur insulam vel monumentum vel aliud tale
            suis sumptibus facere vel heredi vel legatario vel alii forte, quem
            testator voluerit, vel rem ab herede testatoris emere vel locationem
            vel fideiussionem subire, et si quid huiusmodi facti simile sit: nihil
            etenim refert, sive per eum, de quo testator locutus est, sive per
            alium eiusdem lucri successorem adimpleatur. </p>
               <p xml:id="azsw2e-d1e3985-d1e165"> 
            Sin vero talis est verborum conceptio et facti natura, ut
            quod relictum est ab alio adimpleri non possit, tunc, etsi lucrum
            ad aliquem pervenerit, non tamen et gravamen sequi, quia hoc neque
            ipsa natura concedit neque testator voluerit. Quid enim, si iusserit
            eum in locum certum abire vel liberalibus studiis imbui vel domum
            suis manibus extruere vel pingere vel uxorem ducere? quae omnia testatoris
            voluntas in ipsius solius persona intellegitur conclusisse, cui et
            suam munificentiam relinquebat </p>
               <p xml:id="azsw2e-d1e3985-d1e167"> 
            In omnibus videlicet hoc obtinente, ut pro simili parte et
            lucrum sentiant et gravamen, ubi hoc possit procedere, subeant. </p>
               <p xml:id="azsw2e-d1e3985-d1e170"> 
            Et hoc locum habere omni quidem modo in his, quae in causa
            caduci vel caduca secundum quod supra dictum est fiebant: in pro non
            scriptis autem non omnibus, sed quibusdam, quia eorum quaedam, etsi
            talia sunt, tamen cum suo onere veniebant, quae et nos in novi iuris
            compositione specialiter enumerari iussimus, ne quis veteris iuris
            prolixitatem quasi rebus necessariam vel pro eorum revolvat scientia.
            </p>
               <p xml:id="azsw2e-d1e3985-d1e172"> 
            His ita definitis, cum in superiore parte nostrae sanctionis
            in plurimis locis coniuncti fecimus mentionem, necessarium esse duximus
            omnem inspectionem huiusmodi articuli latius et cum subtiliore tractatu
            dirimere, ut sit omnibus et hoc apertissime constitutum. </p>
               <p xml:id="azsw2e-d1e3985-d1e174"> 
            Non enim tantum coniunctivo modo quaedam relinquuntur, sed
            etiam disiunctivo. In his itaque, si quidem coheredes sunt omnes coniunctim
            vel omnes disiunctim et vel instituti vel substituti, hoc, quod fuerit
            quoquo modo vacuatum, si in parte hereditatis vel partibus consistat,
            aliis coheredibus cum suo gravamine pro hereditaria parte, etiamsi
            iam defuncti sunt, adquiratur </p>
               <p xml:id="azsw2e-d1e3985-d1e176"> 
            Et hoc et nolentibus ipso iure adcrescat, si suas portiones
            iam agnoverint, cum sit absurdum eiusdem hereditatis partem quidem
            agnoscere, partem vero respuere, secundum quod et in divinis nostri
            numinis decisionibus statutum est. </p>
               <p xml:id="azsw2e-d1e3985-d1e178"> 
            Sin vero quidam ex heredibus institutis vel substitutis permixti
            sunt et alii coniunctim alii disiunctim nuncupati sunt, si quidem
            ex coniunctis aliquis deficiat, hoc omnimodo ad solos coniunctos cum
            suo veniat onere, id est pro parte hereditatis, quae ad eos pervenit.
            </p>
               <p xml:id="azsw2e-d1e3985-d1e180"> 
            Sin autem ex his, qui disiunctim scripti sunt, aliquis evanescat,
            hoc non ad solos disiunctos, sed ad omnes tam coniunctos quam disiunctos
            similiter cum suo onere pro portione hereditatis perveniat. </p>
               <p xml:id="azsw2e-d1e3985-d1e183"> 
            Haec ita tam varie, quia coniuncti quidem propter unitatem
            sermonis quasi in unum corpus redacti sunt et partem coniunctorum
            sibi heredum quasi suam praeoccupant, disiuncti vero ab ipso testatoris
            sermone apertissime sunt discreti et suum quidem habent, alienum autem
            non soli appetunt, sed cum oneribus suis coheredibus accipiunt. Et
            haec in heredibus tantummodo statuenda sunt </p>
               <p xml:id="azsw2e-d1e3985-d1e185"> 
            Ubi autem legatarii vel fideicommissarii duo forte vel plures
            sunt, quibus aliquid relictum sit, si quidem coniunctim hoc relinquatur
            et omnes veniant ad legatum, pro sua portione quisque hoc habeat.
            </p>
               <p xml:id="azsw2e-d1e3985-d1e187"> 
            Sin vero pars quaedam ex his deficiat, eam omnibus, si habere
            maluerint, pro virili portione cum omni suo onere adcrescere vel,
            si omnes noluerint, tunc apud eos remanere, a quibus derelictum est:
            cum vero quidam voluerint, quidam noluerint, volentibus solummodo
            id totum accedere. </p>
               <p xml:id="azsw2e-d1e3985-d1e189"> 
            Sin autem disiunctim fuerit relictum, si quidem omnes hoc
            accipere et potuerint et maluerint, suam quisque partem pro virili
            portione accipiat et non sibi blandiantur, ut unus quidem rem, alii
            autem singuli solidam eius rei aestimationem accipere desiderent,
            cum huiusmodi legatariorum avaritiam antiquitas varia mente suscepit,
            in uno tantummodo genere legati eam accipiens, in aliis respuendam
            esse existimans, nos autem omnimodo repellimus, unam omnibus naturam
            legatis et fideicommissis imponentes et antiquam dissonantiam in unam
            trahentes concordiam. </p>
               <p xml:id="azsw2e-d1e3985-d1e191"> 
            Haec autem ita fieri sancimus, nisi testator apertissime
            et expressim disposuerit, ut uni quidem res solida, aliis autem aestimatio
            rei singulis in solidum praestetur. </p>
               <p xml:id="azsw2e-d1e3985-d1e193"> 
            Sin vero non omnes legatarii, quibus separatim res relicta
            sit, in eius adquisitionem concurrant, sed unus forte eam accipiat,
            haec solida eius sit, quia sermo testatoris omnibus prima facie solidum
            adsignare videtur, aliis supervenientibus partem a priore abstrahentibus,
            ut ex aliorum quidem concursu prioris legatum minuatur, sin vero nemo
            alius veniat vel venire potuerit, tunc non vacuatur pars quae defecit
            nec alii adcrescit, ut eius qui primus accepit legatum augere videatur,
            sed apud ipsum qui habet solida res maneat nullius concursu deminuta.
            </p>
               <p xml:id="azsw2e-d1e3985-d1e196"> 
            Et ideo si onus fuerit in personam eius, apud quem remanet
            legatum, adscriptum, hoc omnimodo adimpleat, ut voluntati testatoris
            pareatur. </p>
               <p xml:id="azsw2e-d1e3985-d1e198"> 
            Sin autem ad deficientis personam onus fuerit collatum, hoc
            non sentiat is, qui non alienum, sed suum legatum imminutum habet.
            </p>
               <p xml:id="azsw2e-d1e3985-d1e200"> 
            Et varietatis non in occulto sit ratio, cum ideo videtur
            testator disiunctim haec reliquisse, ut unusquisque suum onus, non
            alienum agnoscat. Nam si contrarium volebat, nulla erat difficultas
            coniunctim ea disponere </p>
               <p xml:id="azsw2e-d1e3985-d1e202"> 
            Quae autem antiquis legibus dicta sunt de his quae ut indignis
            auferuntur, et nos simili modo intacta servamus, sive in nostrum fiscum
            sive in alias personas perveniant. </p>
               <p xml:id="azsw2e-d1e3985-d1e204"> 
            Cum autem in superiore parte legis non aditam hereditatem
            minime quibusdam personis ad heredes transmitti disposuimus, necesse
            est, si quis solidam hereditatem non adierit, hanc, si quidem habeat
            substitutum, ad eum, si voluerit et potuerit, pervenire. Quod si hoc
            non sit, vel ab intestato successores eam accipiant vel, si nulli
            sint vel accipere nolunt vel aliquo modo non capiant, tunc ad nostrum
            aerarium devolvatur </p>
               <p xml:id="azsw2e-d1e3985-d1e206"> 
            Haec autem omnia locum habere censemus tam in testamentis
            sive scriptis sive sine scriptis habitis quam in codicillis et omni
            ultimo elogio vel si quid ab intestato fuerit derelictum nec non in
            mortis causa donationibus. </p>
               <p xml:id="azsw2e-d1e3985-d1e209"> 
            Tantum etenim nobis superest clementiae, quod scientes etiam
            fiscum nostrum ultimum ad caducorum vindicationem vocari, tamen nec
            illi pepercimus nec augustum privilegium exercemus, sed quod communiter
            omnibus prodest, hoc rei privatae nostrae utilitati praeferendum esse
            censemus, nostrum esse proprium subiectorum commodum imperialiter
            existimantes. </p>
               <p xml:id="azsw2e-d1e3985-d1e211"> 
            Locum autem huic legi constituimus in his defunctorum elogiis,
            quae posthac composita fuerint: anteriores etenim casus suo marte
            discurrere concedimus. </p>
               <p xml:id="azsw2e-d1e3985-d1e213"> 
            Haec omnia ad vos, patres conscripti, duximus esse sancienda,
            ut nemini maneat incognitus nostrae benivolentiae labor, sed edictis
            ex sollemnitate a nostris magistratibus propositis omnibus innotescat.
            * IUST. A. SENATUI URB. CONSTANTINOPOLIT. ET URB. ROMAE. *&lt;A 534
            D.K.IUN.CONSTANTINOPOLI DN.IUSTINIANO PP.A.IIII ET PAULINO VC.CONSS.&gt;
            

            </p>
            </div>
         </div>
      </body>
   </text>
</TEI>