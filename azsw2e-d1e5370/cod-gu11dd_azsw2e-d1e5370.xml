<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 37</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 37</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1892, v. 2</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e5370"><!-- azsw2e-l8t37 -->
            <head xml:id="azsw2e-d1e5370-Hd1e101">Titulus 37</head>
            <head xml:id="azsw2e-d1e5370-Hd1e103" type="question-title">De contrahenda et committenda stipulatione</head>
            <div xml:id="azsw2e-d1e5370-Dd1e106">
               <head xml:id="azsw2e-d1e5370-Hd1e108">1</head>
               <p xml:id="azsw2e-d1e5370-d1e110">
                  <ref xml:id="azsw2e-d1e5370-Rd1e112">Imperatores
            Severus, Antoninus</ref> Licet epistulae, quam libello inseruisti,
            additum non sit stipulatum esse eum cui cavebatur, tamen si res inter
            praesentes gesta est, credendum est praecedente stipulatione vocem
            spondentis secutam. * SEV. ET ANT. AA. SECUNDO. *&lt;A 200 ACCEPTA
            XVII K. MAI. SEVERO III ET VICTORINO CONSS.&gt; </p>
            </div>
            <div xml:id="azsw2e-d1e5370-Dd1e116">
               <head xml:id="azsw2e-d1e5370-Hd1e118">2</head>
               <p xml:id="azsw2e-d1e5370-d1e120">
                  <ref xml:id="azsw2e-d1e5370-Rd1e122">Imperatores
            Severus, Antoninus</ref> Si filiae tuae, quam in potestate habebas,
            pecuniam dari stipulatus es, paratam obligationem exercere non prohiberis.
            * SEV. ET ANT. AA. DIOCLETI. *&lt;A 210 PP. PRID. NON. NOV. FAUSTINO
            ET RUFINO CONSS.&gt; </p>
            </div>
            <div xml:id="azsw2e-d1e5370-Dd1e126">
               <head xml:id="azsw2e-d1e5370-Hd1e128">3</head>
               <p xml:id="azsw2e-d1e5370-d1e130">
                  <ref xml:id="azsw2e-d1e5370-Rd1e132">Imperator
            Antoninus</ref>  Si, cum tuam pecuniam crederes accommodato nomine
            iuliani, stipulatio in personam eius absentis directa est, cum nihil
            sit actum ea verborum conceptione, intellegis superfuisse tibi rei
            contractae obligationem. </p>
               <p xml:id="azsw2e-d1e5370-d1e135" n="1">
            Ac propterea si pecuniam a debitore tuo iulianus exegit eamque
            solutionem ratam habuisti, habes adversus eum negotiorum gestorum
            actionem. * ANT. A. HADRIANO. *&lt;A 217 PP. VI K. MART. PRAESENTE
            ET EXTRICATO CONSS.&gt; </p>
            </div>
            <div xml:id="azsw2e-d1e5370-Dd1e140">
               <head xml:id="azsw2e-d1e5370-Hd1e142">4</head>
               <p xml:id="azsw2e-d1e5370-d1e144">
                  <ref xml:id="azsw2e-d1e5370-Rd1e146">Imperator
            Alexander Severus</ref> Secundum responsum domitii ulpiani praefecti
            annonae iuris consulti amici mei ea, quae stipulata est, cum moreretur,
            partem dimidiam dotis cui velit relinquere, reddi sibi, cum moreretur,
            eam partem dotis stipulata videtur. * ALEX. A. SABINAE. *&lt;A 222
            PP. II K. APRIL. ALEXANDRO A. CONS.&gt; </p>
            </div>
            <div xml:id="azsw2e-d1e5370-Dd1e150">
               <head xml:id="azsw2e-d1e5370-Hd1e152">5</head>
               <p xml:id="azsw2e-d1e5370-d1e154">
                  <ref xml:id="azsw2e-d1e5370-Rd1e156">Imperatores
            Diocletianus, Maximianus</ref>  Nuda pollicitatione secundum ea, quae
            saepe constituta sunt, ad praestanda quae promiserat urgueri quemquam
            non semper iura permittunt. </p>
               <p xml:id="azsw2e-d1e5370-d1e159" n="1">
            Verum quoniam praeterea, si contra pactum fecerit, quanti
            ea res est, tibi dari stipulanti adversarium tuum promisisse proponas,
            huius etiam obligationis post motam litem extitisse condicionem et
            eius summae, quae in hac quoque stipulatione continetur, petitioni
            locum factum convenit. * DIOCL. ET MAXIM. AA. ET CC. ISIDORAE. *&lt;A
            293 S. V K. DEC. AA. CONSS.&gt; </p>
            </div>
            <div xml:id="azsw2e-d1e5370-Dd1e163">
               <head xml:id="azsw2e-d1e5370-Hd1e165">6</head>
               <p xml:id="azsw2e-d1e5370-d1e167">
                  <ref xml:id="azsw2e-d1e5370-Rd1e169">Imperatores
            Diocletianus, Maximianus</ref> Scire debuisti, quae sub transactione
            dari placita sunt, certi vel incerti stipulatione subsecuta peti posse.
            * DIOCL. ET MAXIM. AA. ET CC. EROTIO. *&lt;A 293 S. XVI K. IAN. SIRMI
            AA. CONSS.&gt; </p>
            </div>
            <div xml:id="azsw2e-d1e5370-Dd1e173">
               <head xml:id="azsw2e-d1e5370-Hd1e175">7</head>
               <p xml:id="azsw2e-d1e5370-d1e177">
                  <ref xml:id="azsw2e-d1e5370-Rd1e179">Imperatores
            Diocletianus, Maximianus</ref> Neque tutoris neque curatoris absentia
            quicquam stipulationi nocet, cum et feminam minorem viginti quinque
            annis absente curatore stipulari posse non ambigitur. * DIOCL. ET
            MAXIM. AA. ET CC. ANTONINO. *&lt;A 294 S.XVII K.FEBR.CC CONSS.&gt;
            </p>
            </div>
            <div xml:id="azsw2e-d1e5370-Dd1e183">
               <head xml:id="azsw2e-d1e5370-Hd1e185">8</head>
               <p xml:id="azsw2e-d1e5370-d1e187">
                  <ref xml:id="azsw2e-d1e5370-Rd1e189">Imperatores
            Diocletianus, Maximianus</ref> Non moriturum praestari servum impossibilis
            promissio est. Post mortem autem eius stipulatus recte solutionem
            postulat * DIOCL. ET MAXIM. AA. ET CC. POSIDONIO. *&lt;A 294 S. XII
            K. MART. CC. CONSS.&gt; </p>
            </div>
            <div xml:id="azsw2e-d1e5370-Dd1e193">
               <head xml:id="azsw2e-d1e5370-Hd1e195">9</head>
               <p xml:id="azsw2e-d1e5370-d1e197">
                  <ref xml:id="azsw2e-d1e5370-Rd1e199">Imperatores
            Diocletianus, Maximianus</ref>  Si quidem Zenoni stipulanti mortis
            vel cruciatus corporis territus timore spopondisti, adversus experientem
            exceptione proposita defendi potes. </p>
               <p xml:id="azsw2e-d1e5370-d1e202" n="1">
            Si vero nihil tale probetur, accusationis institutae vel
            futurae praetextu non ob turpem, sed probabilem causam habita stipulatione
            promissio non infirmatur. </p>
               <p xml:id="azsw2e-d1e5370-d1e205" n="2">
            Sin autem ob non instituendam accusationem criminis pecunia
            promissa sit, cum de huiusmodi causis pacisci non liceat, petitio
            negatur. * DIOCL. ET MAXIM. AA. ET CC. CAPITONI. *&lt;A 294 S. III
            ID. OCT. VARIANAE CC. CONSS.&gt; </p>
            </div>
            <div xml:id="azsw2e-d1e5370-Dd1e210">
               <head xml:id="azsw2e-d1e5370-Hd1e212">10</head>
               <p xml:id="azsw2e-d1e5370-d1e214">
                  <ref xml:id="azsw2e-d1e5370-Rd1e216">Imperator
            Leo</ref> Omnes stipulationes, etiamsi non sollemnibus vel directis,
            sed quibuscumque verbis pro consensu contrahentium compositae sint,
            legibus cognitae suam habeant firmitatem. * LEO A. ERYTHRIO PP. *&lt;A
            472 D. K. IAN. CONSTANTINOPOLI MARCIANO CONS.&gt; </p>
            </div>
            <div xml:id="azsw2e-d1e5370-Dd1e220">
               <head xml:id="azsw2e-d1e5370-Hd1e222">11</head>
               <p xml:id="azsw2e-d1e5370-d1e224">
                  <ref xml:id="azsw2e-d1e5370-Rd1e226">Imperator
            Justinianus</ref> Scrupulosam inquisitionem, utrum post mortem an
            cum morietur vel pridie quam morietur stipulatus sit aliquis vel in
            testamento legati vel fideicommissi nomine aliquid dereliquerit, penitus
            amputantes omnia, quae vel in quocumque contractu stipulati vel pacti
            sunt contrahentes, vel testator in suo testamento disposuit, etiamsi
            post mortem vel pridie quam morietur scripta esse noscuntur, nihilo
            minus pro tenore contractus vel testamenti valere praecipimus. * IUST.
            A. MENAE PP. *&lt;A 528 D. III ID. DEC. CONSTANTINOPOLI DN. IUSTINIANO
            PP. A. II CONS.&gt; </p>
            </div>
            <div xml:id="azsw2e-d1e5370-Dd1e230">
               <head xml:id="azsw2e-d1e5370-Hd1e232">12</head>
               <p xml:id="azsw2e-d1e5370-d1e234">
                  <ref xml:id="azsw2e-d1e5370-Rd1e236">Imperator
            Justinianus</ref> Magnam legum veterum obscuritatem, quae protrahendarum
            litium maximam occasionem usque adhuc praebebat, amputantes sancimus,
            ut, si quis certo tempore facturum se aliquid vel daturum se stipuletur
            vel quae stipulator voluit promiserit et addiderit, quod, si statuto
            tempore minime haec perfecta fuerint, certam poenam dabit, sciat minime
            posse ad evitandam poenam adicere, quod nullus eum admonuit: sed etiam
            citra ullam admonitionem eidem poenae pro tenore stipulationis fiet
            obnoxius, cum ea quae promisit ipse in memoria sua servare, non ab
            aliis sibi manifestari poscere debeat. * IUST. A. MENAE PP. *&lt;A
            529 D. VIIII ID. APRIL. CONSTANTINOPOLI DECIO VC. CONS.&gt; </p>
            </div>
            <div xml:id="azsw2e-d1e5370-Dd1e240">
               <head xml:id="azsw2e-d1e5370-Hd1e242">13</head>
               <p xml:id="azsw2e-d1e5370-d1e244">
                  <ref xml:id="azsw2e-d1e5370-Rd1e246">Imperator
            Justinianus</ref>  Veteris iuris altercationes decidentes generaliter
            sancimus omnem stipulationem, sive in dando sive in faciendo sive
            mixta ex dando et faciendo inveniatur, et ad heredes et contra heredes
            transmitti, sive specialis heredum fiat mentio sive non: cur enim,
            quod in principalibus personis iustum est, non ad heredes et adversus
            eos transmittatur?</p>
               <p xml:id="azsw2e-d1e5370-d1e249" n="1">
            Et sic existimentur huiusmodi stipulationes, quasi tantummodo
            in dandum fuerant conceptae, cum nihilo minus et heredes factum possint
            adimplere: illa subtili et supervacua scrupulositate explosa, per
            quam putabant non esse possibile factum ab alio compleri, quod alii
            impositum est. </p>
               <p xml:id="azsw2e-d1e5370-d1e252" n="2">
            Et quare, cum paene similis omnium natura est, non et facta
            omnes vel plus vel paulo minus adimplere possint, ne ex huiusmodi
            subtilitate cadant hominum voluntates?* IUST. A. IULIANO PP.
            *&lt;A 530 D. K. AUG. CONSTANTINOPOLI LAMPADIO ET ORESTE VV. CC. CONSS.&gt;
            </p>
            </div>
            <div xml:id="azsw2e-d1e5370-Dd1e256">
               <head xml:id="azsw2e-d1e5370-Hd1e258">14</head>
               <p xml:id="azsw2e-d1e5370-d1e260">
                  <ref xml:id="azsw2e-d1e5370-Rd1e262">Imperator
            Justinianus</ref>  Optimam quaestionem et frequenter in iudiciis versatam
            satis humanum est saltem in praesenti dirimere, ne diutius nostram
            rem publicam molestare concedatur. In multis etenim contractibus et
            maxime in feneraticiis cautionibus solitum est adscribi, stipulationes
            per certos servos celebrari. Sed quidam indevotione tenti ex hoc materiam
            altercationis acceperunt: et alii quidem non esse servum adhibitum
            contendebant, alii vero non eius esse servum, ad quem pertinere scriptura
            protestabatur: et si non per servum, sed inter praesentes celebratam
            esse rem fuerit scriptum, et hoc iterum dubitabatur, debere ostendi
            partes esse praesente </p>
               <p xml:id="azsw2e-d1e5370-d1e265" n="1">
            Cum itaque satis utile est in contractibus et servos adhiberi
            et praesentes esse personas adscribi, forte propter personas dignitate
            excelsas vel mulieres, quas naturalis pudor non omnibus perperam sese
            manifestare concedit, sancimus tales scripturas omnifariam esse credendas
            et, sive adscriptus fuerit servus et ad quandam personam dicitur pertinere,
            credi omnimodo et servum adesse et fecisse stipulationem et eam esse
            scripto domino adquisitam et non dubitari, si servus ipse praesto
            fuerit vel eius domini fuit is, pro quo scriptus est fecisse stipulationem:
            </p>
               <p xml:id="azsw2e-d1e5370-d1e268" n="2">
            Et si inter praesentes partes res acta esse dicitur, et hoc
            esse credendum, si tamen in eadem civitate utraque persona in eo die
            commanet, in quo huiusmodi instrumentum scriptum est, nisi is, qui
            dicit sese vel adversarium abesse, liquidis ac manifestissimis probationibus
            et melius quidem, si per scripturam, sed saltem per testes undique
            idoneos et omni exceptione maiores ostenderit sese vel adversarium
            suum eo die civitate afuisse: sed huiusmodi scripturas propter utilitatem
            contrahentium esse credendas. * IUST. A. IOHANNI PP. *&lt;A 531 D.
            K. NOV. POST CONSULATUM LAMPADII ET ORESTIS VV. CC.&gt; </p>
            </div>
            <div xml:id="azsw2e-d1e5370-Dd1e272">
               <head xml:id="azsw2e-d1e5370-Hd1e274">15</head>
               <p xml:id="azsw2e-d1e5370-d1e276">
                  <ref xml:id="azsw2e-d1e5370-Rd1e278">Imperator
            Justinianus</ref>  Si quis spoponderat insulam, cum moriebatur, aedificare
            stipulatori, impossibilis veteribus videbatur huiusmodi stipulatio.
            Sed nobis sensum contrahentium discutientibus veri simile esse videtur
            hoc inter eos actum, ut incipiat quidem contra morientem obligatio,
            immineat autem heredibus eius, donec ad effectum perducatur. Nemo
            enim ita stultus invenitur, ut tali animo faceret stipulationem, ut
            putaret posse tantum aedificium in uno momento horae extollere, vel
            eum qui moritur talem habere sensum, quod ipse sufficiet ad huiusmodi
            operis completione </p>
               <p xml:id="azsw2e-d1e5370-d1e281" n="1">
            Sancimus itaque, si quid tale evenerit, heredes teneri, ut
            factum, quod mortis tempore facere promisit, hoc heredes eius adimpleant
            quasi speciali heredis mentione habita, licet hoc minime fuerit expressum.
            Quemadmodum enim, si in dando fuerit stipulatio, et contra heredes
            transmittebatur, ita et si in faciendo est, licet in mortis tempus
            colligatur, attamen ad similitudinem in dando conceptae stipulationis
            et heredes obligari, ut non discrepet factum a datione, sed sit lex
            nostra per omnia sibi consentanea </p>
               <p xml:id="azsw2e-d1e5370-d1e284" n="2">
            Quod et in legatis simili modo relictis observari censemus.
            * IUST. A. IOHANNI PP. *&lt;A 532 D. XV K. NOV. CONSTANTINOPOLI POST
            CONSULATUM LAMPADII ET ORESTIS VV. CC. ANNO SECUNDO.&gt; 

            </p>
            </div>
         </div>
      </body>
   </text>
</TEI>