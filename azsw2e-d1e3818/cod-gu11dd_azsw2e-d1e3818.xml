<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 35</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 35</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1892, v. 2</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e3818"><!-- azsw2e-l6t35 -->
            <head xml:id="azsw2e-d1e3818-Hd1e101">Titulus 35</head>
            <head xml:id="azsw2e-d1e3818-Hd1e103" type="question-title">De his quibus ut indignis auferuntur et ad senatus consultum Silanianum.</head>
            <div xml:id="azsw2e-d1e3818-Dd1e106">
               <head xml:id="azsw2e-d1e3818-Hd1e108">1</head>
               <p xml:id="azsw2e-d1e3818-d1e110">
                  <ref xml:id="azsw2e-d1e3818-Rd1e112">Imperatores
            Severus, Antoninus</ref>  Heredes, quos necem testatoris inultam omisisse
            constitit, fructus integros cogantur reddere. Neque enim bonae fidei
            possessores ante controversiam illatam videntur fuisse, qui debitum
            officium pietatis scientes omiserint </p>
               <p xml:id="azsw2e-d1e3818-d1e115" n="1">
            Ex hereditate autem rerum distractarum vel a debitoribus
            acceptae pecuniae post motam litem bonorum usuras inferant. </p>
               <p xml:id="azsw2e-d1e3818-d1e118" n="2">
            Quod in fructibus quoque locum habere, quos in praediis hereditariis
            inventos aut exinde perceptos vendiderint, procul dubio est. </p>
               <p xml:id="azsw2e-d1e3818-d1e121" n="3">
            Usuras autem semisses dependere satis est. * SEV. ET ANT.
            AA. CELERI. *&lt;A 204 D.XV K.APRIL.CILONE ET LIBONE CONSS.&gt; </p>
            </div>
            <div xml:id="azsw2e-d1e3818-Dd1e125">
               <head xml:id="azsw2e-d1e3818-Hd1e127">2</head>
               <p xml:id="azsw2e-d1e3818-d1e129">
                  <ref xml:id="azsw2e-d1e3818-Rd1e131">Imperatores
            Severus, Antoninus</ref>  Polla quidem liberam habuit administrandi
            patrimonii sui potestatem nec idcirco, quod pupillus illi heres extitit,
            ea quae ab ipsa finita sunt revocari in disceptationem oportet. </p>
               <p xml:id="azsw2e-d1e3818-d1e134" n="1">
            Sed si pupilli nomine falsum dicere vis testamentum, de quo
            per pollam transactum est, potes experiri, dum memineris, si in causa
            non obtinueris, et portionem, quam ex eo testamento pupillus habet,
            te ei salvam facturum, quam adimi pupillo necesse erit secundum iuris
            formam, et de calumnia tua praesidem deliberaturum, quamvis pupilli
            nomine agere videaris, cum retractas ea quae finita sunt per coheredem.
            * SEV. ET ANT. AA. VERO. *&lt;A 208 PP.VII K.MAI.ANTONINO A.III ET
            GETA III CONSS.&gt; </p>
            </div>
            <div xml:id="azsw2e-d1e3818-Dd1e138">
               <head xml:id="azsw2e-d1e3818-Hd1e140">3</head>
               <p xml:id="azsw2e-d1e3818-d1e142">
                  <ref xml:id="azsw2e-d1e3818-Rd1e144">Imperator
            Alexander Severus</ref> Si ea quaestio infertur filiis eius, quam
            consobrinam tuam dicis, quod tabulae testamenti patris eorum, qui
            a familia interfectus dicebatur, priusquam quaestio de servis haberetur,
            apertae et recitatae sunt, propter amplissimi ordinis consultum hereditas
            a fisco vindicatur et ideo agi causa apud procuratorem meum debet,
            quia non eo tempore pupilli fuerunt. * ALEX. A. ANTIOCHIANO. *&lt;A
            222 PP.II NON.APRIL.ALEXANDRO A. CONS.&gt; </p>
            </div>
            <div xml:id="azsw2e-d1e3818-Dd1e149">
               <head xml:id="azsw2e-d1e3818-Hd1e151">4</head>
               <p xml:id="azsw2e-d1e3818-d1e153">
                  <ref xml:id="azsw2e-d1e3818-Rd1e155">Imperator
            Alexander Severus</ref> Hereditas in testamento data per epistulam
            vel codicillos adimi non potuit. Quia tamen testatrix voluntatem suam
            non mereri unum ex heredibus declaraverat, merito eius portio non
            iure ad alium translata fisco vindicata est. Libertates autem in eadem
            epistula datae peti poterun * ALEX. A. PHILOMUSO. *&lt;A 223 PP.II
            K.DEC.MAXIMO II ET AELIANO CONSS.&gt; </p>
            </div>
            <div xml:id="azsw2e-d1e3818-Dd1e159">
               <head xml:id="azsw2e-d1e3818-Hd1e161">5</head>
               <p xml:id="azsw2e-d1e3818-d1e163">
                  <ref xml:id="azsw2e-d1e3818-Rd1e165">Imperator
            Alexander Severus</ref> Non oportet ut indignis heredibus successiones
            auferri praetextu, quod in sepultura supremis defunctorum obtemperatum
            non fuisset. * ALEX. A. TYRANNO. *&lt;A 224 PP. VII ID. MART. IULIANO
            ET CRISPINO CONSS.&gt; </p>
            </div>
            <div xml:id="azsw2e-d1e3818-Dd1e169">
               <head xml:id="azsw2e-d1e3818-Hd1e171">6</head>
               <p xml:id="azsw2e-d1e3818-d1e173">
                  <ref xml:id="azsw2e-d1e3818-Rd1e175">Imperator
            Alexander Severus</ref>  Minoribus quinque et viginti annis heredibus
            non obesse crimen inultae mortis placuit. </p>
               <p xml:id="azsw2e-d1e3818-d1e178" n="1">
            Cum autem vos etiam accusationem pertulisse et quosdam ex
            reis punitos proponatis, licet is qui mandasse caedem dicitur provocaverit,
            vereri non debetis, ne quam hereditatis paternae a fisco meo quaestionem
            patiamini. Convenit enim pietati vestrae respondere causam appellationis
            reddenti </p>
               <p xml:id="azsw2e-d1e3818-d1e181" n="2">
            Quod si maioris aetatis fuissetis, etiam ex necessitate provocationis
            certamen implere deberetis, ut possitis adire hereditatem. * ALEX.
            A. VENUSTO ET CLEMENTINO. *&lt;A 229 PP.XV K.IUL.ALEXANDRO A. III
            ET DIONE CONSS.&gt; </p>
            </div>
            <div xml:id="azsw2e-d1e3818-Dd1e185">
               <head xml:id="azsw2e-d1e3818-Hd1e187">7</head>
               <p xml:id="azsw2e-d1e3818-d1e189">
                  <ref xml:id="azsw2e-d1e3818-Rd1e191">Imperator
            Alexander Severus</ref> Si ideo ultio necis testatoris non est desiderata,
            quia caedis auctores reperiri non potuerunt, obesse heredibus, in
            quo nulla eorum culpa detegitur, non oportet. * ALEX. A. VITALIAE.
            *&lt;A 232 PP.ID.MART.LUPO ET MAXIMO CONSS.&gt; </p>
            </div>
            <div xml:id="azsw2e-d1e3818-Dd1e195">
               <head xml:id="azsw2e-d1e3818-Hd1e197">8</head>
               <p xml:id="azsw2e-d1e3818-d1e199">
                  <ref xml:id="azsw2e-d1e3818-Rd1e201">Imperator
            Gordianus</ref> Alia causa est eius, qui falsi instituta accusatione
            ad finem usque quod insimulabat perduxit et contrariam sententiam
            meruit, alia eius, qui inchoatam accusationem non pertulit, cum in
            illius quidem partem succedat fiscus, hic autem, qui contrariam iudicis
            sententiam non sustinuit, suae partis non perdat persecutionem. *
            GORD. A. TATIAE. *&lt;A 239 PP.XV K.FEBR.GORDIANO A.ET AVIOLA CONSS.&gt;
            </p>
            </div>
            <div xml:id="azsw2e-d1e3818-Dd1e205">
               <head xml:id="azsw2e-d1e3818-Hd1e207">9</head>
               <p xml:id="azsw2e-d1e3818-d1e209">
                  <ref xml:id="azsw2e-d1e3818-Rd1e211">Imperatores
            Diocletianus, Maximianus</ref> Cum fratrem tuum veneno peremptum esse
            adseveras, ut effectus successionis eius tibi non auferatur, mortem
            eius ulcisci te necesse est. Licet enim hereditatem eorum, qui clandestinis
            insidiis perimuntur, hi qui iure vocantur adire non vetantur, tamen,
            si interitum non fuerint ulti, successionem obtinere non possunt *
            DIOCL. ET MAXIM. AA. AELIANAE. *&lt;A 291 PP. TIBERIANO ET DIONE CONSS.&gt;
            </p>
            </div>
            <div xml:id="azsw2e-d1e3818-Dd1e216">
               <head xml:id="azsw2e-d1e3818-Hd1e218">10</head>
               <p xml:id="azsw2e-d1e3818-d1e220">
                  <ref xml:id="azsw2e-d1e3818-Rd1e222">Imperatores
            Diocletianus, Maximianus</ref>  Sororem fratris necem iure licito vindicantem
            evincere ab uxore scripta recte successionem non convenit. </p>
               <p xml:id="azsw2e-d1e3818-d1e225" n="1">
            Secundum quae, si fiduciam innocentiae geris et neque dolo
            malo tuo maritum necatum neque alias indignam te successione posse
            probari confidis, adversus omnem calumniam maximam habes securitatem.
            * DIOCL. ET MAXIM. AA. ET CC. SILVANAE. *&lt;A 294 D. XII K. MAI.
            SIRMI CC. CONSS.&gt; </p>
            </div>
            <div xml:id="azsw2e-d1e3818-Dd1e229">
               <head xml:id="azsw2e-d1e3818-Hd1e231">11</head>
               <p xml:id="azsw2e-d1e3818-d1e233">
                  <ref xml:id="azsw2e-d1e3818-Rd1e235">Imperator
            Justinianus</ref>  Cum Silanianum senatus consultum et a nobis tam
            laudandum quam corroborandum est nec non divi Marci oratio, quae circa
            id facta est, invenimus autem in ea nullam mentionem libertatis factam
            et veteres movit quaedam de libertatibus relictis in testamento necati
            testatoris quaestio, necessarium nobis visum est etiam haec dirimere.
            </p>
               <p xml:id="azsw2e-d1e3818-d1e238" n="1">
            Ii enim, qui libertate fuerant in hoc testamento donati et
            si eam accepissent, lucrum, quod eis in medio accidit, poterant sibi
            adquirere, interea autem procrastinatione propter necis vindictam
            habita hoc minime ad eos pervenit et postea in libertatem deducti
            periclitabantur. </p>
               <p xml:id="azsw2e-d1e3818-d1e241" n="2">
            Ne medium tempus fuerit eis damnosum, et maxime si ancillae
            in medio pepererint et postea hereditas adita sit, bellissimum nobis
            videtur divi marci prudentissimi principis orationem et in libertatibus
            producere, ne princeps philosophiae plenus aliquid videatur imperfectum
            sanxisse: sed ita in hereditatibus et in legatis et in fideicommissis
            et maxime in libertatibus, quas semper philosophia amplectitur, extendatur
            eius oratio, ut et lucrum quod in medio accidit eis post libertatem
            acceptam restituatur et partus liber et ingenuus esse intellegatur
            nullaque machinatione huiusmodi praepeditio damnum aliquod inrogare
            concedatur et libera eorum posteritas, si in medio fuerint ab hac
            luce subtracti, suorum gen itorum commodum consequatur. </p>
               <p xml:id="azsw2e-d1e3818-d1e244" n="3">
            Merito enim nobis sanctissimi marci per omnia constitutionem
            replere placuit: nihil etenim actum esse credimus, dum aliquid addendum
            superest. * IUST. A. IOHANNI PP. *&lt;A 531 D. II K. MAI. CONSTANTINOPOLI
            POST CONSULATUM LAMPADII ET ORESTIS VV. CC.&gt; </p>
            </div>
            <div xml:id="azsw2e-d1e3818-Dd1e248">
               <head xml:id="azsw2e-d1e3818-Hd1e250">12</head>
               <p xml:id="azsw2e-d1e3818-d1e252">
                  <ref xml:id="azsw2e-d1e3818-Rd1e254">Imperator
            Justinianus</ref>  Talis de antiquo iure dubietas nostrae serenitati
            suggesta est propter senatus consultum silanianum et servos, qui supplicio
            adficiuntur sub eodem tecto commorantes et non suum auxilium domino
            per insidias occiso praebentes. Veteres enim certum non faciunt, qui
            intellectus de verbis " sub eodem tecto" significatur, sive
            in eodem cubiculo sive in triclinio vel porticu vel in aula haec appellatio
            accipi debeat, adicientes, si dominus in via vel in agro fuerit interfectus,
            eos servos puniri, qui praesto erant et non auxilium ad prohibendum
            periculum praebuerunt, nulla distinctione super qualitate praesentiae
            utentes </p>
               <p xml:id="azsw2e-d1e3818-d1e257" n="1">
            Nos igitur omnem eis occasionem ad declinanda supplicia super
            neglegentia salutis domini sui amputantes sancimus omnes servos, ex
            quocumque loco sive in domo sive in via sive in agro possint clamorem
            exaudire vel insidias sentire et non auxilium tulerint, supplicio
            senatus consulti subiacere. Oportet enim eos, ubicumque senserint
            dominum periclitantem, ad prohibendas insidias concurrere * IUST.
            A. IOHANNI PP. *&lt;A 532 D. XV K. NOV. CONSTANTINOPOLI POST CONSULATUM
            LAMPADII ET ORESTIS VV. CC. ANNO SECUNDO.&gt; 

            </p>
            </div>
         </div>
      </body>
   </text>
</TEI>