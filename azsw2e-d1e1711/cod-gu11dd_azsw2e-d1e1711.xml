<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 33</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 33</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1892, v. 2</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e1711"><!-- azsw2e-l3t33 -->
            <head xml:id="azsw2e-d1e1711-Hd1e101">Titulus 33</head>
            <head xml:id="azsw2e-d1e1711-Hd1e103" type="question-title">De usu fructu et habitatione et ministerio servorum</head>
            <div xml:id="azsw2e-d1e1711-Dd1e106">
               <head xml:id="azsw2e-d1e1711-Hd1e108">1</head>
               <p xml:id="azsw2e-d1e1711-d1e110">
                  <ref xml:id="azsw2e-d1e1711-Rd1e112">Imperatores
            Severus, Antoninus</ref> Si usus fructus omnium bonorum testamento
            uxoris marito relictus est, quamvis cautionem a te prohibuerat exigi,
            tamen non aliter a debitoribus solutam pecuniam accipere poteris quam
            oblata secundum formam senatus consulti cautione. * SEV. ET ANT. AA.
            POSIDONIO. *&lt;A 199 PP. VI K. OCT. ANULLINO ET FRONTONE CONSS.&gt;
            </p>
            </div>
            <div xml:id="azsw2e-d1e1711-Dd1e116">
               <head xml:id="azsw2e-d1e1711-Hd1e118">2</head>
               <p xml:id="azsw2e-d1e1711-d1e120">
                  <ref xml:id="azsw2e-d1e1711-Rd1e122">Imperatores
            Severus, Antoninus</ref> Verbis testamenti, quae precibus inseruisti,
            usum fructum legatum tibi animadvertimus. Quae res non impedit proprietatis
            dominum obligare creditori proprietatem, manente scilicet integro
            usu fructu tui iuris * SEV. ET ANT. AA. FELICI. *&lt;A 205 PP. VI
            ID. MAI. ANTONINO II ET GETA II CONSS.&gt; </p>
            </div>
            <div xml:id="azsw2e-d1e1711-Dd1e126">
               <head xml:id="azsw2e-d1e1711-Hd1e128">3</head>
               <p xml:id="azsw2e-d1e1711-d1e130">
                  <ref xml:id="azsw2e-d1e1711-Rd1e132">Imperator
            Antoninus</ref>  Si patri tuo usus fructus legatus est, defuncto eo
            nihil ad te pertinet, cum morte eius, cui fuerat legatus usus fructus
            vel alio modo adquisitus, ad proprietatem regredi solet. </p>
               <p xml:id="azsw2e-d1e1711-d1e135" n="1">
            Usufructuario autem superstite licet dominus proprietatis
            rebus humanis eximatur , ius utendi fruendi non tollitur. * ANT. A.
            ANTONIANO. *&lt;A 213 PP. III K. AUG. ANTONINO A. IIII ET BALBINO
            CONSS.&gt; </p>
            </div>
            <div xml:id="azsw2e-d1e1711-Dd1e140">
               <head xml:id="azsw2e-d1e1711-Hd1e142">4</head>
               <p xml:id="azsw2e-d1e1711-d1e144">
                  <ref xml:id="azsw2e-d1e1711-Rd1e146">Imperator
            Alexander Severus</ref> Usu fructu constituto consequens est, ut satisdatio
            boni viri arbitrio praebeatur ab eo, apud quem id commodum pervenit,
            quod nullam laesionem ex usu proprietati adferat. Nec interest, sive
            ex testamento sive ex voluntario contractu usus fructus constitutus
            est * ALEX. A. VERBICIO. *&lt;A 226 PP. VI ID. MART. ALEXANDRO A.
            II ET MARCELLO CONSS.&gt; </p>
            </div>
            <div xml:id="azsw2e-d1e1711-Dd1e150">
               <head xml:id="azsw2e-d1e1711-Hd1e152">5</head>
               <p xml:id="azsw2e-d1e1711-d1e154">
                  <ref xml:id="azsw2e-d1e1711-Rd1e156">Imperator
            Alexander Severus</ref> Si pater usum fructum praediorum in tempus
            vestrae pubertatis matri vestrae reliquit, finito usu fructu postquam
            vos adolevistis, posterioris temporis fructus perceptos ab ea repetere
            potestis, quos nulla ratione sciens de alieno percepit. * ALEX. A.
            .. EVOCATO ET ALIIS.*&lt;A 226 PP. K. APRIL. ALEXANDRO A. II ET MARCELLO
            CONSS.&gt; </p>
            </div>
            <div xml:id="azsw2e-d1e1711-Dd1e160">
               <head xml:id="azsw2e-d1e1711-Hd1e162">6</head>
               <p xml:id="azsw2e-d1e1711-d1e164">
                  <ref xml:id="azsw2e-d1e1711-Rd1e166">Imperator
            Alexander Severus</ref> Interest, usum fructum solum maritus tuus
            in dotem acceperit, an proprietas quidem doti data sit, verum pactum
            intercessit, ut moriente eo tibi eadem possessio redderetur. Nam usufructuarius
            quidem proprietatem pignorare non potuit: qui autem proprietatem aestimatam
            in dotem accepit, non ideo minus obligare eam potuit, quoniam soluto
            matrimonio restituenda tibi aestimatio eius fuit * ALEX. A. STRATONICAE.
            *&lt;A 230 PP. K. IUL. AGRICOLA ET CLEMENTE CONSS.&gt; </p>
            </div>
            <div xml:id="azsw2e-d1e1711-Dd1e170">
               <head xml:id="azsw2e-d1e1711-Hd1e172">7</head>
               <p xml:id="azsw2e-d1e1711-d1e174">
                  <ref xml:id="azsw2e-d1e1711-Rd1e176">Imperator
            Gordianus</ref> Eum, ad quem usus fructus pertinet, sarta tecta suis
            sumptibus praestare debere explorati iuris est. Proinde si quid ultra
            quam impendi debeat erogatum potes docere, sollemniter reposces *
            GORD. A. ULPIANO MIL. *&lt;A 243 PP. K. FEBR. ARRIANO ET PAPO CONSS.&gt;
            </p>
            </div>
            <div xml:id="azsw2e-d1e1711-Dd1e180">
               <head xml:id="azsw2e-d1e1711-Hd1e182">8</head>
               <p xml:id="azsw2e-d1e1711-d1e184">
                  <ref xml:id="azsw2e-d1e1711-Rd1e186">Imperatores
            Diocletianus, Maximianus</ref> Neque fructuarium ad obtinendam proprietatem
            rerum, quarum usum fructum habet, neque successores eius ulla temporis
            ex ea causa tenentes praescriptio munit. * DIOCL. ET MAXIM. AA. ET
            CC. HIERONI. *&lt;A 293 VI K. IUL. AA. CONSS.&gt; </p>
            </div>
            <div xml:id="azsw2e-d1e1711-Dd1e190">
               <head xml:id="azsw2e-d1e1711-Hd1e192">9</head>
               <p xml:id="azsw2e-d1e1711-d1e194">
                  <ref xml:id="azsw2e-d1e1711-Rd1e196">Imperatores
            Diocletianus, Maximianus</ref> Usu fructu matri tuae praediorum et
            mancipiorum relicto tam alienatio quam manumissio interdicta est.
            Sane mancipia, quorum testamento ministerium matri relictum est, cum
            in his dominium non habet, nec tradendo cuiquam nec manumittendo ad
            testatoris heredem pertinentia quicquam facit * DIOCL. ET MAXIM. AA.
            ET CC. AUXANUSAE. *&lt;A 293 D. K. DEC. AA. CONSS.&gt; </p>
            </div>
            <div xml:id="azsw2e-d1e1711-Dd1e201">
               <head xml:id="azsw2e-d1e1711-Hd1e203">10</head>
               <p xml:id="azsw2e-d1e1711-d1e205">
                  <ref xml:id="azsw2e-d1e1711-Rd1e207">Imperatores
            Diocletianus, Maximianus</ref> Si domina proprietatis uxori tuae usum
            fructum locavit sub certa annua praestatione, morte conductricis ei
            quae locavit etiam utendi fruendi causa non est deneganda. * DIOCL.
            ET MAXIM. AA. ET CC. POMPONIO. *&lt;A 293 D. XIII K. IAN. SIRMI AA.
            CONSS.&gt; </p>
            </div>
            <div xml:id="azsw2e-d1e1711-Dd1e211">
               <head xml:id="azsw2e-d1e1711-Hd1e213">11</head>
               <p xml:id="azsw2e-d1e1711-d1e215">
                  <ref xml:id="azsw2e-d1e1711-Rd1e217">Imperatores
            Diocletianus, Maximianus</ref> Habitatio morte finitur: nec proprietatem
            qui habitationem habuit legando dominii vindicationem excludit. *
            DIOCL. ET MAXIM. AA. ET CC. CLAUDIO THEODOTO. *&lt;A 294 SUBSCRIPTA
            IIII K. OCT. VIMINACI CC. CONSS.&gt; </p>
            </div>
            <div xml:id="azsw2e-d1e1711-Dd1e221">
               <head xml:id="azsw2e-d1e1711-Hd1e223">12</head>
               <p xml:id="azsw2e-d1e1711-d1e225">
                  <ref xml:id="azsw2e-d1e1711-Rd1e227">Imperator
            Justinianus</ref>  Ambiguitatem antiqui iuris decidentes sancimus,
            sive quis uxori suae sive alii cuicumque usum fructum reliquerit sub
            certo tempore, in quo vel filius eius vel quisquam alius pervenerit,
            stare usum fructum in annos, in quos testator statuit , sive persona,
            de cuius aetate compositum est, ad eam pervenerit sive non: neque
            enim ad vitam hominis respexit, sed ad certa curricula: nisi ipse
            cui usus fructus legatus sit ab hac luce fuerit subtractus: tunc etenim
            ad posteritatem usum fructum transmitti non est possibile, cum morte
            usum fructum penitus extingui iuris indubitati sit. </p>
               <p xml:id="azsw2e-d1e1711-d1e230" n="1">
            Sin autem talis fuerit incerta condicio, 'donec in furore
            filius vel alius quisquam remanserit', vel in aliis similibus casibus,
            quorum eventus in incerto sit, si quidem resipuerit filius vel alius,
            pro quo hoc dictum est, vel condicio extiterit, usum fructum finiri:
            sin autem adhuc in furore is constitutus decesserit, tunc quasi in
            usufructuarii vitam eo relicto manere usum fructum apud eum. Cum enim
            possibile erat usque ad omne vitae tempus usufructuarii non ad suam
            mentem venire furentem vel condicionem impleri, humanissimum est ad
            vitam eorum usum fructum extendi. Quemadmodum etenim, si decesserit
            usufructuarius ante completam condicionem vel furorem finitum, extinguitur
            usus fructus, ita humanum est extendi eum in usufructuarii vitam,
            etsi antea decesserit furiosus vel alia co ndicio defeceri * IUST.
            A. IULIANO PP. *&lt;A 530 D. K. AUG. CONSTANTINOPOLI LAMPADIO ET ORESTE
            VV. CC. CONSS.&gt; </p>
            </div>
            <div xml:id="azsw2e-d1e1711-Dd1e234">
               <head xml:id="azsw2e-d1e1711-Hd1e236">13</head>
               <p xml:id="azsw2e-d1e1711-d1e238">
                  <ref xml:id="azsw2e-d1e1711-Rd1e240">Imperator
            Justinianus</ref>  Cum antiquitas dubitabat usu fructu habitationis
            legato, et primo quidem cui similis est, utrumne usui vel usui fructui
            an neutri eorum, sed ius proprium et specialem naturam sortita est
            habitatio, postea autem si possit is cui habitatio legata est eandem
            locare vel dominium sibi vindicare, auctorum iurgium decidentes compendioso
            responso omnem huiusmodi dubitationem resecamus. </p>
               <p xml:id="azsw2e-d1e1711-d1e243" n="1">
            Et si quidem habitationem reliquerit, ad humaniorem declinare
            sententiam nobis visum est et dare legatario etiam locationis licentiam.
            Quid enim distat, sive ipse legatarius maneat sive alii cedat, ut
            mercedem accipiat </p>
               <p xml:id="azsw2e-d1e1711-d1e246" n="2">
            Et multo magis, si habitationis usum fructum reliquerit,
            cum et nimiae subtilitati satisfactum videatur etiam nomine usus fructus
            addito. </p>
               <p xml:id="azsw2e-d1e1711-d1e249" n="3">
            In tantum etenim valere habitationem volumus, ut non antecellat
            usum fructum nec dominium habitationis speret legatarius, nisi specialiter
            evidentissimis probationibus ipse legatarius possit ostendere et dominium
            ei domus esse relictum: tunc enim voluntati testatoris per omnia oboediendum
            est. </p>
               <p xml:id="azsw2e-d1e1711-d1e253" n="4">
            Quam decisionem locum habere censemus in omnibus modis, quibus
            habitatio constitui potest. * IUST. A. IULIANO PP. *&lt;A 530 D. XVIII
            K. OCT. LAMPADIO ET ORESTE VV. CC. CONSS.&gt; </p>
            </div>
            <div xml:id="azsw2e-d1e1711-Dd1e257">
               <head xml:id="azsw2e-d1e1711-Hd1e259">14</head>
               <p xml:id="azsw2e-d1e1711-d1e261">
                  <ref xml:id="azsw2e-d1e1711-Rd1e263">Imperator
            Justinianus</ref>  Antiquitas dubitabat, si quis fundum vel aliam rem
            cuidam testamento reliquerit, quatenus usus fructus apud heredem maneat,
            si huiusmodi constat legatum. </p>
               <p xml:id="azsw2e-d1e1711-d1e266" n="1">
            Et cum quidam inutile legatum esse existimabant, quia usus
            fructus numquam ad suam redit proprietatem, sed semper apud heredem
            remanet, et forsitan hoc existimabant, quia et secundus heres et deinceps
            successores unus esse videntur et non potest huiusmodi usus fructus
            secundum veterem distinctionem solitis modis extingui, alii autem
            huiusmodi legatum non esse respuendum existimaverunt: tales altercationes
            decidentes censemus et huiusmodi legatum firmum esse et talem usum
            fructum una cum herede finiri et illo moriente vel aliis legitimis
            modis eum amittente expirare. Quare enim iste usus fructus sibi tale
            vindicat privilegium, ut generali interemptione usus fructus ipse
            solus excipiatur? quod ex nulla induci rationabili sententia manifestissimum
            est </p>
               <p xml:id="azsw2e-d1e1711-d1e269" n="2">
            Et propter hoc et usum fructum finiri et ad proprietatem
            suam redire et utile esse legatum sancientes huiusmodi paucissimis
            verbis totam eorum ambiguitatem delevimus. * IUST. A. IULIANO PP.
            *&lt;A 530 D. XV K. OCT. LAMPADIO ET ORESTE VV. CC. CONSS.&gt; </p>
            </div>
            <div xml:id="azsw2e-d1e1711-Dd1e273">
               <head xml:id="azsw2e-d1e1711-Hd1e275">15</head>
               <p xml:id="azsw2e-d1e1711-d1e277">
                  <ref xml:id="azsw2e-d1e1711-Rd1e279">Imperator
            Justinianus</ref>  Inter antiquam prudentiam dissensio incidit, si
            per servum usus fructus domino fuerit adquisitus et ex quibusdam casibus
            ( multi enim rebus incidunt mortalibus)pars huiusmodi servi in alium
            pervenerit, utrum omnis usus fructus, qui antea per servum ad aliquem
            pervenerit, apud eum remaneat an totus tollatur vel ex parte deminuatur,
            ex parte autem apud eum resideat? </p>
               <p xml:id="azsw2e-d1e1711-d1e282" n="1">
            Et super huiusmodi dubitatione tres sententiae vertebantur,
            una, quae dicebat ex particulari alienatione servi totum usum fructum
            deminui, alia in tantum usum fructum deminui, in quantum et servus
            alienatur, tertia, quae definiebat partem quidem servi posse alienari,
            usum fructum autem totum apud eum remanere, qui ante servum in solidum
            habebat. Et in novissimam sententiam et summum auctorem iuris scientiae
            salvium iulianum esse invenimus </p>
               <p xml:id="azsw2e-d1e1711-d1e285" n="2">
            Nobis autem haec decidentibus placuit salvii iuliani admitti
            sententiam et aliorum qui in eadem fuerunt opinione, quibus humanius
            visum est non interemptionem usus fructus studiosam esse, sed magis
            retentionem, quatenus, etsi pars servi alienatur, tamen nec pars usus
            fructus depereat, sed maneat secundum suam naturam integer atque incorruptus
            et, quemadmodum et ab initio fixus est, ita conservetur ex huiusmodi
            casu nullo deterioratus modo. * IUST. A. IULIANO PP. *&lt;A 530 D.
            X K. OCT. LAMPADIO ET ORESTE VV. CC. CONSS.&gt; </p>
            </div>
            <div xml:id="azsw2e-d1e1711-Dd1e290">
               <head xml:id="azsw2e-d1e1711-Hd1e292">16</head>
               <p xml:id="azsw2e-d1e1711-d1e294">
                  <ref xml:id="azsw2e-d1e1711-Rd1e296">Imperator
            Justinianus</ref>  Corruptionem usus fructus multiplicem esse veteribus
            placuit, vel morte usufructuarii vel capitis deminutione vel non utendo
            vel aliis quibusdam non ignotis modis. Sed de usu fructu quidem hoc
            indubitatum fuerat: de personali autem actione, quae super usu fructu
            nascitur, sive in stipulationem usus fructus deductus sive ex testamento
            relictus est, dubitabatur, morte quidem usufructuarii et capitis deminutione
            et eam tolli omnibus concedentibus, non utendo autem, si per annum
            vel per biennium forsitan eundem usum fructum non petierit usufructuarius,
            si personalis actio tollitur, altercantibus </p>
               <p xml:id="azsw2e-d1e1711-d1e299" n="1">
            Sed nos haec decidentes sancimus non solum actionem quae
            pro usu fructu nascitur , sed nec ipsum usum fructum non utendo cadere,
            nisi tantummodo morte usufructuarii et ipsius rei interitu, sed usum
            fructum, quem sibi aliquis adquisivit, hunc habeat, dum vivit, intactum,
            cum multae et innumerabiles causae rebus incidunt mortalibus, per
            quas homines iugiter detinere quod habent non possunt, et est satis
            durum per huiusmodi difficultates amittere quod semel possessum est,
            nisi talis exceptio usufructuario opponetur, quae, etiam si dominium
            vindicabat, poterat eum praesentem vel absentem excludere. </p>
               <p xml:id="azsw2e-d1e1711-d1e302" n="2">
            Sed nec per omnem capitis deminutionem huiusmodi detrimentum
            imminere nostris patimur subiectis. Quare enim, si filius familias
            fuerit is qui usum fructum habet, forte ex castrensi peculio, ubi
            nec usus fructus adquiritur ei, possessum, per emancipationem eum
            amittat? sed secundum quod definitum est tunc eum tantummodo desinere,
            cum usufructuarius vel res pereat, et tantummodo eum cum anima vel
            rei substantia expirare, nisi praedictae exceptionis vigor reclamaverit
            </p>
               <p xml:id="azsw2e-d1e1711-d1e305" n="3">
            Excepta videlicet tali capitis deminutione, quae vel libertatem
            vel civitatem romanam possit adimere: et tunc enim usus fructus omnimodo
            ereptus ad suam revertatur proprietatem. * IUST. A. IULIANO PP. *&lt;A
            530 D. K. OCT. CONSTANTINOPOLI LAMPADIO ET ORESTE VV. CC. CONSS.&gt;
            </p>
            </div>
            <div xml:id="azsw2e-d1e1711-Dd1e309">
               <head xml:id="azsw2e-d1e1711-Hd1e311">17</head>
               <p xml:id="azsw2e-d1e1711-d1e313">
                  <ref xml:id="azsw2e-d1e1711-Rd1e315">Imperator
            Justinianus</ref>  Ex libris sabinianis quaestio nobis relata est,
            per quam dubitabatur, si usus fructus per servum adquisitus vel per
            filium familias capitis deminutione filii magna vel media vel morte
            vel emancipatione vel servi quacumque alienatione vel morte vel manumissione
            potest adhuc remanere. </p>
               <p xml:id="azsw2e-d1e1711-d1e318" n="1">
            Et ideo sancimus in huiusmodi casibus neque, si servus vel
            filius familias in praefatos casus inciderit, interrumpi patri vel
            domino usum fructum qui per eos adquisitus est, sed manere intactum,
            neque, si pater capitis deminutionem magnam vel mediam passus fuerit
            vel morte ab hac luce fuerit exemptus, usum fructum perire, sed apud
            filium remanere, etiamsi heres a patre non relinquatur. </p>
               <p xml:id="azsw2e-d1e1711-d1e321" n="2">
            Usum fructum enim per eum adquisitum apud eum remanere et
            post patris calamitatem oportet, cum plerumque verisimile est testatorem
            contemplatione filii quam patris usum fructum ei reliquisse. * IUST.
            A. IOHANNI PP. *&lt;A 531 D. XV K. NOV. CONSTANTINOPOLI POST CONSULATUM
            LAMPADII ET ORESTAE VV. CC.&gt; 

            </p>
            </div>
         </div>
      </body>
   </text>
</TEI>