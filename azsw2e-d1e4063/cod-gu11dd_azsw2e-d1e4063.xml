<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 58</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 58</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1877, v. 1</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e4063"><!-- azsw2e-l6t58 -->
            <head xml:id="azsw2e-d1e4063-Hd1e101">Titulus 58</head>
            <head xml:id="azsw2e-d1e4063-Hd1e103" type="question-title">De legitimis heredibus</head>
            <div xml:id="azsw2e-d1e4063-Dd1e106">
               <head xml:id="azsw2e-d1e4063-Hd1e108">1</head>
               <p xml:id="azsw2e-d1e4063-d1e110">
                  <ref xml:id="azsw2e-d1e4063-Rd1e112">Imperator
            Alexander Severus</ref> In successione titulo consanguinitatis vel
            in bonorum possessione, quae proximitatis nomine competit, tam fratres
            quam sorores pari iure esse, licet non eadem matre susceptae sunt,
            ius certum est. Nec huic derogatur, quod amitas vestras ab avo vestro
            dotatas fuisse proponitis * ALEX. A. CASSIO ET HERMIONAE. *&lt;A 223
            PP.NON.MAI.MAXIMO II ET AELIANO CONSS.&gt; </p>
            </div>
            <div xml:id="azsw2e-d1e4063-Dd1e116">
               <head xml:id="azsw2e-d1e4063-Hd1e118">2</head>
               <p xml:id="azsw2e-d1e4063-d1e120">
                  <ref xml:id="azsw2e-d1e4063-Rd1e122">Imperator
            Alexander Severus</ref> Si eius, quae vos heredes instituit, patri
            non quaesistis hereditatem posteaque mortuo patre ac repudiata eius
            hereditate defunctae successionem agnovistis, ea, quae bonorum sunt
            defunctae, ab his separari, quae patris vestri fuerunt, praeses provinciae
            non ignorabit. * ALEX. A. TATIANAE ET ALIIS. *&lt;A 239 PP.VI ID.APRIL.GORDIANO
            A. ET AVIOLA CONSS.&gt; </p>
            </div>
            <div xml:id="azsw2e-d1e4063-Dd1e126">
               <head xml:id="azsw2e-d1e4063-Hd1e128">3</head>
               <p xml:id="azsw2e-d1e4063-d1e130">
                  <ref xml:id="azsw2e-d1e4063-Rd1e132">Imperator
            Decius</ref>  Consanguinitatis iure et feminas ad intestatorum successionem
            admitti posse explorati iuris est. </p>
               <p xml:id="azsw2e-d1e4063-d1e135" n="1">
            Proinde cum fratris tui intestato mortui ad te consanguinitatis
            iure hereditas pertineat, nulla ratione alterius fratris tui filii
            ad eandem successionem adspirare desiderant: nam et cessante iure
            agnationis in persona omnium praetorii iuris beneficio ad te potius,
            quae secundum gradum obtines, hereditas pertinet quam ad fratris tui
            filios, qui tertio gradu constituti sunt. * DEC. A. ASCLEPIODOTAE.
            *&lt;A 250 PP. II NON. DEC. DECIO A. ET GRATO CONSS.&gt; </p>
            </div>
            <div xml:id="azsw2e-d1e4063-Dd1e140">
               <head xml:id="azsw2e-d1e4063-Hd1e142">4</head>
               <p xml:id="azsw2e-d1e4063-d1e144">
                  <ref xml:id="azsw2e-d1e4063-Rd1e146">Imperatores
            Diocletianus, Maximianus</ref> Si aut nullum testamentum nepos patrui
            tui ordinavit aut intra quattuordecim annos constitutus fecit et agnationis
            iure successio eius tibi delata est, etiam citra bonorum possessionis
            subsidium legitimo iure subnixus es. * DIOCL. ET MAXIM. AA. CAECILIO.
            *&lt;A 290 PP. ID. IUL. IPSIS AA. IIII ET III CONSS.&gt; </p>
            </div>
            <div xml:id="azsw2e-d1e4063-Dd1e150">
               <head xml:id="azsw2e-d1e4063-Hd1e152">5</head>
               <p xml:id="azsw2e-d1e4063-d1e154">
                  <ref xml:id="azsw2e-d1e4063-Rd1e156">Imperatores
            Diocletianus, Maximianus</ref> Ad intestati successionem agnationis
            iure quam proximitatis venientes haberi potiores certum est. * DIOCL.
            ET MAXIM. AA. ET CC. CYRILLAE. *&lt;A 293 SUPPOSITA XVI K. IUL. SIRMI
            AA. CONSS.&gt; </p>
            </div>
            <div xml:id="azsw2e-d1e4063-Dd1e160">
               <head xml:id="azsw2e-d1e4063-Hd1e162">6</head>
               <p xml:id="azsw2e-d1e4063-d1e164">
                  <ref xml:id="azsw2e-d1e4063-Rd1e166">Imperatores
            Diocletianus, Maximianus</ref> Defuncto, suis extantibus heredibus
            et abstinentibus vel repudiantibus hereditatem, frater iure consanguinitatis
            succedere potest. * DIOCL. ET MAXIM. AA. ET CC. CLAUDIANAE. *&lt;A
            293 S. PRID. K. IAN. AA. CONSS.&gt; </p>
            </div>
            <div xml:id="azsw2e-d1e4063-Dd1e170">
               <head xml:id="azsw2e-d1e4063-Hd1e172">7</head>
               <p xml:id="azsw2e-d1e4063-d1e174">
                  <ref xml:id="azsw2e-d1e4063-Rd1e176">Imperatores
            Diocletianus, Maximianus</ref> Patruo ac materterae tertio constitutis
            gradu non pariter intestati successio defertur, sed patris frater
            agnationis iure sorori matris anteponitur. * DIOCL. ET MAXIM. AA.
            ET CC. AMMIANO. *&lt;A 294 S. XVII K. MART. SIRMI CC. CONSS.&gt; </p>
            </div>
            <div xml:id="azsw2e-d1e4063-Dd1e180">
               <head xml:id="azsw2e-d1e4063-Hd1e182">8</head>
               <p xml:id="azsw2e-d1e4063-d1e184">
                  <ref xml:id="azsw2e-d1e4063-Rd1e186">Imperatores
            Diocletianus, Maximianus</ref> Si his, de quorum successione agitur,
            apud hostes defunctis secundum legis corneliae beneficium iure agnationis
            adita hereditate vel petita bonorum possessione successisti, substantiam
            eorum vindicare non prohiberis. * DIOCL. ET MAXIM. AA. ET CC. SILANO.
            *&lt;A 293 S. NON. IUL. SIRMI AA. CONSS.&gt; </p>
            </div>
            <div xml:id="azsw2e-d1e4063-Dd1e190">
               <head xml:id="azsw2e-d1e4063-Hd1e192">9</head>
               <p xml:id="azsw2e-d1e4063-d1e194">
                  <ref xml:id="azsw2e-d1e4063-Rd1e196">Imperatores
            Diocletianus, Maximianus</ref> In successione intestatae sororem quam
            avum maternum haberi potiorem non ambigitur. * DIOCL. ET MAXIM. AA.
            ET CC. DAMAGORAE. *&lt;A 294 S. VI K. IUL. NICOMEDIAE CC. CONSS.&gt;
            </p>
            </div>
            <div xml:id="azsw2e-d1e4063-Dd1e201">
               <head xml:id="azsw2e-d1e4063-Hd1e203">10</head>
               <p xml:id="azsw2e-d1e4063-d1e205">
                  <ref xml:id="azsw2e-d1e4063-Rd1e207">Imperatores
            Theodosius, Valentinianus</ref> Sciant, qui ad successionem vocantur
            pupilli mortui, si defuncto eius patre tutorem ei secundum leges non
            petierint intra annum, omnem eis sive ab intestato sive iure substitutionis
            successionem eius, si impubes moritur, denegandam. * THEODOS. ET VALENTIN.
            AA. FLORENTIO PP. *&lt;A 439 D. VI ID. IUL. CONSTANTINOPOLI THEODOSIO
            A. XVII ET FESTO CONSS.&gt; </p>
            </div>
            <div xml:id="azsw2e-d1e4063-Dd1e211">
               <head xml:id="azsw2e-d1e4063-Hd1e213">11</head>
               <p xml:id="azsw2e-d1e4063-d1e215">
                  <ref xml:id="azsw2e-d1e4063-Rd1e217">Imperator
            Anastasius</ref> Si ab eo, qui ex sacro rescripto secundum nostram
            constitutionem fieri postulaverit emancipationem liberorum, petitum
            sit, quatenus ei, qui emancipandus emancipandave est, minime legitima
            iura per emancipationem extinguantur, eadem iura tam emancipato vel
            emancipatae contra personas alias hoc modo sibi coniunctas quam aliis
            itidem contra eum vel eam in hereditatibus vel successionibus et tutelis
            nec non ceteris serventur intacta. * ANASTAS. A. CONSTANTINO PP. *&lt;A
            502 D. XV K. AUG. CONSTANTINOPOLI PROBO ET AVIENO IUNIORE CONSS.&gt;
            </p>
            </div>
            <div xml:id="azsw2e-d1e4063-Dd1e221">
               <head xml:id="azsw2e-d1e4063-Hd1e223">12</head>
               <p xml:id="azsw2e-d1e4063-d1e225">
                  <ref xml:id="azsw2e-d1e4063-Rd1e227">Imperator
            Justinianus</ref>  Si maior quinquagenaria partum ediderit, si debet
            huiusmodi suboles suo patri sua constitui et hereditatem eius nancisci,
            a Caesariana advocatione interrogati sumus. </p>
               <p xml:id="azsw2e-d1e4063-d1e230" n="1">
            Et sancimus, licet mirabilis huiusmodi partus invenitur et
            raro contingit, nihil tamen eorum, quae probabiliter a natura noscuntur
            esse producta, respui, sed omne ius, quod ex quacumque lege liberis
            praestitum est, hoc merum atque immutilatum huiusmodi filiis vel filiabus
            servari in omnibus successionibus sive ex testamento sive ab intestato.
            </p>
               <p xml:id="azsw2e-d1e4063-d1e233" n="2">
            Et summatim non absimiles aliis fiant, quos similes natura
            effecit, maxime cum et anteriore nostra lege huiusmodi nuptias permisimus,
            impares eas videri minime concedentes. * IUST. A. IOHANNI PP. *&lt;A
            532 D. IIX K. NOV. CONSTANTINOPOLI POST CONSULATUM LAMPADII ET ORESTIS
            VV. CC. ANNO SECUNDO.&gt; </p>
            </div>
            <div xml:id="azsw2e-d1e4063-Dd1e237">
               <head xml:id="azsw2e-d1e4063-Hd1e239">13</head>
               <p xml:id="azsw2e-d1e4063-d1e241">
                  <ref xml:id="azsw2e-d1e4063-Rd1e243">Imperator
            Justinianus</ref>  De emancipatis filiis, qui sacro rescripto patribus
            impertito hoc a suis genitoribus meruerunt, dubitatum est. Cum enim
            Anastasiana lex iura fratribus legitima noscitur servare, si quis
            ex his sine testamento et liberis decesserit, utrumne ad fratrem vel
            sororem eius successio devolvatur an ad superstitem patrem, dubitabatur.
            </p>
               <p xml:id="azsw2e-d1e4063-d1e246" n="1">
            Huiusmodi dubitationem compendioso responso duximus esse
            finiendam ideoque sancimus ad similitudinem maternarum rerum aliarumque,
            de quibus a nobis iam lex posita est, et huiusmodi hereditatem iure
            quidem dominii ad fratres vel sorores pervenire in totum, usum fructum
            autem eius patri totum, sive torum priorem servaverit sive ad secundas
            migraverit nuptias, adquiri, sive per sacrum oraculum emancipatio
            procedat sive alio legitimo modo a sacris paternis fuerint absoluti.
            </p>
               <p xml:id="azsw2e-d1e4063-d1e249" n="2">
            Cum enim et pater utitur usu fructu et votum eius est ad
            alios filios suas res pervenire, quapropter, cum ex lege anastasiana
            in alium articulum fratribus prospectum est, non a nobis in hac specie
            plenius eis subvenitur, ut pater habeat usum fructum, fratres autem
            vel sorores dominium rerum relictarum? </p>
               <p xml:id="azsw2e-d1e4063-d1e252" n="3">
            Exceptis maternis rebus, in quibus, si ex eadem matre fratres
            vel sorores sunt, eos solos vocari oportet: sin autem non supersint,
            tunc ad similitudinem aliarum rerum in totam fraternitatem dominium
            earum cedere, ut sit apertissimus in omnibus tractatus et non per
            differentiam personarum vel rerum vacillare noscatur. * IUST. A. IOHANNI
            PP. *&lt;A 531 D. K. NOV. CONSTANTINOPOLI POST CONSULATUM LAMPADII
            ET ORESTIS VV. CC.&gt; </p>
            </div>
            <div xml:id="azsw2e-d1e4063-Dd1e256">
               <head xml:id="azsw2e-d1e4063-Hd1e258">14</head>
               <p xml:id="azsw2e-d1e4063-d1e260">
                  <ref xml:id="azsw2e-d1e4063-Rd1e262">Imperator
            Justinianus</ref>  Lege duodecim tabularum bene Romano generi prospectum
            est, quae unam consonantiam tam in maribus quam in feminis legitimis
            et in eorum successionibus nec non libertis observandam esse existimavit,
            nullo discrimine in successionibus habito, cum natura utrumque corpus
            edidit, ut maneat suis vicibus immortale et alterum alterius auxilio
            egeat, ut uno semoto et alterum corrumpatur. </p>
               <p xml:id="azsw2e-d1e4063-d1e265" n="1">
            Sed posteritas, dum nimia utitur subtilitate, non piam induxit
            differentiam, sicut Iulius Paulus in ipso principio libri singularis,
            quem ad senatus consultum Tertullianum fecit, apertissime docuit.
            </p>
               <p xml:id="azsw2e-d1e4063-d1e268" n="2">
            Qui enim ferendum est ab intestato successionibus suas quidem
            filias ad similitudinem masculae subolis in parentis vocari successionem
            et iterum germanas iure consanguinitatis eandem sibi vindicare praerogativam,
            deinceps autem legitimas feminarum personas, si iura consanguinitatis
            non possident, a successione legitima repelli, cum maribus eadem successio
            pateat? </p>
               <p xml:id="azsw2e-d1e4063-d1e271" n="3">
            Quare enim patris soror non ad successionem filii fratris
            sui una cum masculis vocatur, sed aliud ius in amita, aliud in patruis
            observatur? vel qua ratione fratris filius ad successionem patrui
            vocatur, germana autem eius ab eadem successione recluditur? </p>
               <p xml:id="azsw2e-d1e4063-d1e275" n="4">
            Huiusmodi itaque legis antiquae reverentiam et nos anteponi
            novitati legis censemus et sancimus omnes legitimas personas, id est
            per virilem sexum descendentes, sive masculini sive feminini generis
            sint, simili modo ad iura successionis legitimae ad successionem intestatorum
            vocari secundum gradus sui praerogativam non ideo excludendas, quia
            consanguinitatis iura secundum germanae observationem non habent.
            </p>
               <p xml:id="azsw2e-d1e4063-d1e278" n="5">
            Cum enim unius sanguinis iura remanent per virilem sexum
            incorrupta, quare naturae offendimus et legitimo iuri derogamus? cum
            et aliam maximam iniuriam res in se continet plerisque quasi vulnus
            intestinum incognitum. Cum enim ad earum mulierum successionem masculi
            iure agnationis vocantur, quis patiatur earum quidem hereditatem ad
            eos legitimo iure deferri, ipsas vero neque invicem sibi neque masculis
            posse eodem iure succedere, sed propter hoc solum puniri, quod feminae
            natae sunt, et paterno vitio ( si hoc vitium est) prolem innocentem
            gravari</p>
               <p xml:id="azsw2e-d1e4063-d1e281" n="6">
            ( 1) in his igitur casibus legem duodecim tabularum sequentes
            et novum ius novissimo iure corrigentes etiam unum gradum pietatis
            intuitu transferri ab iure cognationis in legitimam volumus successionem,
            ut non solum fratris filius et filia secundum quod iam definivimus
            ad successionem patrui sui vocentur, sed etiam germanae consanguineae
            vel sororis uterinae filius et filia soli et non deinceps personae
            una cum his ad iura avunculi sui perveniant, et mortuo eo, qui patruus
            quidem est fratris sui filiis, avunculus autem sororis suae suboli,
            simili modo ab utroque latere succedatur, tamquam si omnes legitimo
            iure veniant, scilicet ubi frater et soror superstites non sunt. His
            etenim personis praecedentibus et hereditatem admittentibus ceteri
            gradus remanent penitus semoti </p>
               <p xml:id="azsw2e-d1e4063-d1e284" n="7">
            Illo procul dubio observando, ut successio non ad stirpes,
            sed in capita dividatur et is gradus in ordinem legitimum transferatur:
            ceteris omnibus successionibus secundum ius usque ad praesens tempus
            observatum in suo statu manentibus. </p>
               <p xml:id="azsw2e-d1e4063-d1e287" n="8">
            Si qui autem casus iam evenerunt, secundum quod pristina
            iura volebant, eorum fiat distributio. * IUST. A. IOHANNI PP. *&lt;A
            531 D. V K. DEC. POST CONSULATUM LAMPADII ET ORESTIS VV. CC.&gt; </p>
            </div>
            <div xml:id="azsw2e-d1e4063-Dd1e291">
               <head xml:id="azsw2e-d1e4063-Hd1e293">15</head>
               <p xml:id="azsw2e-d1e4063-d1e295">
                  <ref xml:id="azsw2e-d1e4063-Rd1e297">Imperator
            Justinianus</ref>  Meminimus antea divinam promulgasse constitutionem,
            per quam ad vestigia legis duodecim tabularum totam progeniem ex legitima
            subole descendentem sive masculinam sive femininam legitimo iure hereditatem
            adipisci sanximus, ut, quemadmodum ipsis a legitimis succeditur, ita
            et ipsae legitimarum personarum amplectantur successionem. </p>
               <p xml:id="azsw2e-d1e4063-d1e300" n="1">
            In qua constitutione unum gradum ex cognatis in ius legitimum
            reduximus, id est germanae filios et filias et sororis uterinae filios
            ac filias: quam constitutionem in suo robore permanere censemus, cum
            et in nostris institutionibus tenor eius a nobis relatus est. </p>
               <p xml:id="azsw2e-d1e4063-d1e303"> 
            Sed subtiliore tractatu habito necessarium duximus, et si
            quid ex praetoria iurisdictione frugi inventum est, et hoc cum perfectissima
            definitione posito nostras leges ampliari. </p>
               <p xml:id="azsw2e-d1e4063-d1e305"> 
            Cum igitur praetor filium emancipatum, licet subtili iure
            capite fuerat deminutus, attamen in patris successione sine ulla deminutione
            vocare manifestissimus est, non eodem autem iure ad fratrum suorum
            successionem ab eo vocabatur, sed nec filii eius iure legitimo suis
            patruis succedebant, necessarium duximus hoc primum corrigere et legem
            Anastasianam iusto incremento perfectam ostendere, ut emancipatus
            filius et filia non solum in paternis bonis ad suorum similitudinem
            succedant, sed etiam in fratrum vel sororum suarum successione, sive
            omnes emancipati sint sive permixti sui cum emancipatis, aequo iure
            invicem sibi succedant et non secundum legem Anastasianam parte aliqua
            deminuta. Et haec quidem de fi liis emancipatis sancire bellissimum
            nobis visum est </p>
               <p xml:id="azsw2e-d1e4063-d1e308" n="2">
            Sed nec fratrem vel sororem uterinos concedimus in cognationis
            loco relinqui. Cum enim tam proximo gradu sunt, merito eos sine ulla
            differentia, tamquam si consanguinei fuerant, cum legitimis fratribus
            et sororibus vocandos esse sancimus, ut secundo gradu constituti et
            legitima successione digni reperti aliis omnibus, qui sunt ulterioris
            gradus, licet legitimi sint, praecellant. Et haec quidem de secundi
            gradus successione satis abundeque nobis cum summa utilitate disposita
            sunt. </p>
               <p xml:id="azsw2e-d1e4063-d1e311" n="3">
            Cum autem tertio gradui ex transversa linea fuerit locus,
            ubi patruis et filiis fratrum et sororum locum antiquitas dedicavit,
            una cum illis tam emancipati fratris quam emancipatae sororis filium
            tantummodo et filiam, sive emancipatos sive suos patribus constitutos,
            et neminem alium ulterius, nec non fratris uterini et sororis germanae
            vel uterinae filium et filiam tantummodo ex legitima linea invicem
            vocari censemus, sicut iam sanximus, ut omnes, qui vel ab antiquo
            iure vel a nostra liberalitate in legitimorum quidem positi sunt praerogativa,
            eodem autem tertio gradu sunt, simili iure vocentur. </p>
               <p xml:id="azsw2e-d1e4063-d1e314"> 
            Successionis videlicet iure et in hac parte servando, ut,
            si qui ex secundo gradu vocati renuntiaverint hereditati et noluerint
            eam adire nullusque alius sit in secundo gradu, qui succedere et potest
            et vult, tunc hi, quos praesenti lege enumeravimus ex tertio gradu,
            in locum recusantium succedant. </p>
               <p xml:id="azsw2e-d1e4063-d1e316"> 
            Illo etiam observando, ut successio non ad stirpes, sed in
            capita dividatur: ceteris omnibus successionibus secundum ius usque
            ad praesens tempus observatum procedentibus et nullo ex cognatis supra
            memoratos gradus ad iuris agnaticii formam redigendo, sed suum ordinem
            suamque proximitatem tenente incorruptam. </p>
               <p xml:id="azsw2e-d1e4063-d1e318" n="4">
            Quas autem personas ex iure cognationis in legitimas successiones
            transveximus, eas et tutelae gravamini vicissim supponimus, scilicet
            si et masculi sint et perfectae aetatis secundum nostrae constitutionis
            tenorem, ut non solum lucrum sentiant, sed etiam gravamini subiugentur.
            </p>
               <p xml:id="azsw2e-d1e4063-d1e321" n="5">
            Si qui autem casus iam evenerunt et per iudicialem sententiam
            vel amicalem transactionem sopiti sunt, nullam sentiant ex hac lege
            retractationem. * IUST. A. IOHANNI PP. *&lt;A 534 D. ID. OCT. CONSTANTINOPOLI
            DN. IUSTINIANO A. PP. IIII ET PAULINO VC. CONSS.&gt; 

            </p>
            </div>
         </div>
      </body>
   </text>
</TEI>