<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 53</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 53</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1877, v. 1</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e5549"><!-- azsw2e-l8t53 -->
            <head xml:id="azsw2e-d1e5549-Hd1e101">Titulus 53</head>
            <head xml:id="azsw2e-d1e5549-Hd1e103" type="question-title">De donationibus</head>
            <div xml:id="azsw2e-d1e5549-Dd1e106">
               <head xml:id="azsw2e-d1e5549-Hd1e108">1</head>
               <p xml:id="azsw2e-d1e5549-d1e110">
                  <ref xml:id="azsw2e-d1e5549-Rd1e112">Imperatores
            Severus, Antoninus</ref> Emptionum mancipiorum instrumentis donatis
            et tarditis et ipsorum mancipiorum traditionem factam intellegis:
            et ideo potes adversus donatorem in rem actionem exercere. * SEV.
            ET ANT. AA. LUCIO. *&lt;A 210 PP. V K. IUL. FAUSTINO ET RUFINO CONSS.&gt;
            </p>
            </div>
            <div xml:id="azsw2e-d1e5549-Dd1e116">
               <head xml:id="azsw2e-d1e5549-Hd1e118">2</head>
               <p xml:id="azsw2e-d1e5549-d1e120">
                  <ref xml:id="azsw2e-d1e5549-Rd1e122">Imperator
            Gordianus</ref> Si nominis persecutionem in te emancipatam pater tuus
            titulo donationis transtulit, frustra praetendit, qui debitori tuo
            heres extitit, consensum fuisse debitoris necessarium, cum satis fuerit
            actiones eo nomine tibi mandatas fuisse. * GORD. A. LEONIDI. *&lt;A
            241 PP. II ID. MART. GORDIANO A. II ET POMPEIANO CONSS.&gt; </p>
            </div>
            <div xml:id="azsw2e-d1e5549-Dd1e126">
               <head xml:id="azsw2e-d1e5549-Hd1e128">3</head>
               <p xml:id="azsw2e-d1e5549-d1e130">
                  <ref xml:id="azsw2e-d1e5549-Rd1e132">Imperator
            Decius</ref> Spem futurae actionis plena intercedente donatoris voluntate
            posse transferri non immerito placuit. * DEC. A. MARCELLINO. *&lt;A
            250 PP. NON MART. DECIO A. II ET GRATO CONSS.&gt; </p>
            </div>
            <div xml:id="azsw2e-d1e5549-Dd1e137">
               <head xml:id="azsw2e-d1e5549-Hd1e139">4</head>
               <p xml:id="azsw2e-d1e5549-d1e141">
                  <ref xml:id="azsw2e-d1e5549-Rd1e143">Imperator
            Probus</ref> Si functiones per eum, cui donata res non erat, vel ab
            actoribus ipsius nomine celebratae sunt, tibi obesse non potest. *
            PROBUS A. MASSICIAE. *&lt;A 280 PP. V K. IAN. MESSALA ET GRATO CONSS.&gt;
            </p>
            </div>
            <div xml:id="azsw2e-d1e5549-Dd1e147">
               <head xml:id="azsw2e-d1e5549-Hd1e149">5</head>
               <p xml:id="azsw2e-d1e5549-d1e151">
                  <ref xml:id="azsw2e-d1e5549-Rd1e153">Imperatores
            Carus, Carinus, Numerianus</ref> Si donatio per epistulam facta non
            paret, verba tamen testamenti, quibus liberalitas testatricis confirmata
            est, fideicommissum continere non ambigitur. * CARUS CARINUS ET NUMER.
            AAA. FALCONILLAE. *&lt;A 284 PP. VI K. FEBR. ROMAE CARINO II ET NUMERIANO
            AA. CONSS.&gt; </p>
            </div>
            <div xml:id="azsw2e-d1e5549-Dd1e157">
               <head xml:id="azsw2e-d1e5549-Hd1e159">6</head>
               <p xml:id="azsw2e-d1e5549-d1e161">
                  <ref xml:id="azsw2e-d1e5549-Rd1e163">Imperatores
            Diocletianus, Maximianus</ref> Nec ambigi oportet donationes etiam
            inter absentes, maxime si ex voluntate donantium possessionem ii quibus
            donatum est nanciscantur, validas esse. * DIOCL. ET MAXIM. AA. CALPURNIAE
            ARISTAENETAE. *&lt;A 286 PP. IIII ID. FEBR. MEDIOLANI MAXIMO II ET
            AQUILINO CONSS.&gt; </p>
            </div>
            <div xml:id="azsw2e-d1e5549-Dd1e167">
               <head xml:id="azsw2e-d1e5549-Hd1e169">7</head>
               <p xml:id="azsw2e-d1e5549-d1e171">
                  <ref xml:id="azsw2e-d1e5549-Rd1e173">Imperatores
            Diocletianus, Maximianus</ref> Censualis quidem professio domino praeiudicare
            non solet. Sed si in censum velut sua mancipia deferenti privigno
            tuo consensisti, donationem in eum contulisse videris * DIOCL. ET
            MAXIM. AA. IULIO. *&lt;A 290 PP. ID. IUL. IPSIS AA. IIII ET III CONSS.&gt;
            </p>
            </div>
            <div xml:id="azsw2e-d1e5549-Dd1e177">
               <head xml:id="azsw2e-d1e5549-Hd1e179">8</head>
               <p xml:id="azsw2e-d1e5549-d1e181">
                  <ref xml:id="azsw2e-d1e5549-Rd1e183">Imperatores
            Diocletianus, Maximianus</ref> Si praeses provinciae non donandi voluntate
            filiorum tuorum nomine praedia in censum detulisse te manifestis probationibus
            cognoverit, quod fides veri suggesserit, statuet. * DIOCL. ET MAXIM.
            AA. FLORAE. *&lt;A 290 PP. VIII ID. SEPT. IPSIS AA. IIII ET III CONSS.&gt;
            </p>
            </div>
            <div xml:id="azsw2e-d1e5549-Dd1e187">
               <head xml:id="azsw2e-d1e5549-Hd1e189">9</head>
               <p xml:id="azsw2e-d1e5549-d1e191">
                  <ref xml:id="azsw2e-d1e5549-Rd1e193">Imperatores
            Diocletianus, Maximianus</ref> Legem, quam rebus tuis donando dixisti,
            sive stipulatione tibi prospexisti, ex stipulatu, sive non, incerto
            iudicio ( id est praescriptis verbis) apud praesidem provinciae debes
            agere, ut hanc impleri provideat. * DIOCL. ET MAXIM. AA. ET CC. AUGUSTINAE.
            *&lt;A 293 PP. XVI K. MAI. AA. CONSS.&gt; </p>
            </div>
            <div xml:id="azsw2e-d1e5549-Dd1e198">
               <head xml:id="azsw2e-d1e5549-Hd1e200">10</head>
               <p xml:id="azsw2e-d1e5549-d1e202">
                  <ref xml:id="azsw2e-d1e5549-Rd1e204">Imperatores
            Diocletianus, Maximianus</ref> Nec ignorans nec invitus quisque donat.
            Unde si de hoc fundo non cogitasti, cuius velut donationi consensisse
            continetur instrumento, maiores veritate rei quam scriptura vires
            obtinente intellegis, de quo non cogitasti nec specialiter subscripsisti,
            nihil te perdidisse * DIOCL. ET MAXIM. AA. ET CC. HERMIONAE. *&lt;A
            293 S. V K. MAI. AA. CONSS.&gt; </p>
            </div>
            <div xml:id="azsw2e-d1e5549-Dd1e208">
               <head xml:id="azsw2e-d1e5549-Hd1e210">11</head>
               <p xml:id="azsw2e-d1e5549-d1e212">
                  <ref xml:id="azsw2e-d1e5549-Rd1e214">Imperatores
            Diocletianus, Maximianus</ref>  Cum de bonis tuis partem quidem penes
            te retinuisse, partem vero in eum quem in potestate habes donationis
            titulo contulisse commemores, non est incerti iuris in eum, qui in
            sacris familiae tuae remanet, destinationem magis paternae voluntatis
            factam, quam perfectam donationem pervenisse. </p>
               <p xml:id="azsw2e-d1e5549-d1e217" n="1">
            Delegationes autem nominum in emancipatum collatae perfectam
            donationem efficiunt. * DIOCL. ET MAXIM. AA. ET CC. SEPTIMIO SABINIANO.
            *&lt;A 293 S. PRID. K. MAI. HERACLEA AA. CONSS.&gt; </p>
            </div>
            <div xml:id="azsw2e-d1e5549-Dd1e221">
               <head xml:id="azsw2e-d1e5549-Hd1e223">12</head>
               <p xml:id="azsw2e-d1e5549-d1e225">
                  <ref xml:id="azsw2e-d1e5549-Rd1e227">Imperatores
            Diocletianus, Maximianus</ref> Portionem propriam rebus necdum divisis
            nemo prohibetur titulo donationis in alium transferre. * DIOCL. ET
            MAXIM. AA. ET CC. AURELIO. *&lt;A 293 D. XVII K. IUN. AA. CONSS.&gt;
            </p>
            </div>
            <div xml:id="azsw2e-d1e5549-Dd1e231">
               <head xml:id="azsw2e-d1e5549-Hd1e233">13</head>
               <p xml:id="azsw2e-d1e5549-d1e235">
                  <ref xml:id="azsw2e-d1e5549-Rd1e237">Imperatores
            Diocletianus, Maximianus</ref> Si aliquid per epistulam donatum tibi
            probetur, brevitas chartulae donationi, si haec recte facta probetur,
            nihil quicquam derogat. * DIOCL. ET MAXIM. AA. ET CC. URANIAE. *&lt;A
            293 D. XV K. IUN. SIRMI AA. CONSS.&gt; </p>
            </div>
            <div xml:id="azsw2e-d1e5549-Dd1e241">
               <head xml:id="azsw2e-d1e5549-Hd1e243">14</head>
               <p xml:id="azsw2e-d1e5549-d1e245">
                  <ref xml:id="azsw2e-d1e5549-Rd1e247">Imperatores
            Diocletianus, Maximianus</ref> Si filius tuus res ad te pertinentes
            sponsae suae te non consentiente donavit, ad eam quod non habuit transferre
            non potuit. * DIOCL. ET MAXIM. AA. ET CC. IDAEAE. *&lt;A 293 S. XV
            K. OCT. AA. CONSS.&gt; </p>
            </div>
            <div xml:id="azsw2e-d1e5549-Dd1e251">
               <head xml:id="azsw2e-d1e5549-Hd1e253">15</head>
               <p xml:id="azsw2e-d1e5549-d1e255">
                  <ref xml:id="azsw2e-d1e5549-Rd1e257">Imperatores
            Diocletianus, Maximianus</ref>  Aeris alieni, quod ex hereditaria causa
            venit, non eius, qui donationis titulo possidet, sed totius iuris
            successoris onus est.</p>
               <p xml:id="azsw2e-d1e5549-d1e260" n="1">
            Si itaque nemini obligata praedia pro donatione consecuta
            es, supervacuam geris sollicitudinem, ne vel heredes donatricis vel
            eius creditores te iure possint convenire. * DIOCL. ET MAXIM. AA.
            ET CC. SEVERAE. *&lt;A 293 S. XV K. DEC. AA. CONSS.&gt;</p>
            </div>
            <div xml:id="azsw2e-d1e5549-Dd1e265">
               <head xml:id="azsw2e-d1e5549-Hd1e267">16</head>
               <p xml:id="azsw2e-d1e5549-d1e269">
                  <ref xml:id="azsw2e-d1e5549-Rd1e271">Imperatores
            Diocletianus, Maximianus</ref> Senectus ad donationem faciendam sola
            non est impedimento. * DIOCL. ET MAXIM. AA. ET CC. THEODORO. *&lt;A
            293 D. V K. DEC. AA. CONSS.&gt; </p>
            </div>
            <div xml:id="azsw2e-d1e5549-Dd1e275">
               <head xml:id="azsw2e-d1e5549-Hd1e277">17</head>
               <p xml:id="azsw2e-d1e5549-d1e279">
                  <ref xml:id="azsw2e-d1e5549-Rd1e281">Imperatores
            Diocletianus, Maximianus</ref>  Sive emancipatis filiis res donasti
            sive in potestate constitutis et sui iuris effectis ac tenentibus
            non ademisti, blandiri tibi non debes, velut res donatas ex paenitentia
            liceat auferre. </p>
               <p xml:id="azsw2e-d1e5549-d1e284" n="1">
            Sane si ea, quae in tua positis potestate donaveras, post
            emancipationem contra tuam tenuerunt voluntatem, horum penes te dominium
            remansit, si quidem nec tempore quo voluisti propter vinculum potestatis
            sibi quicquam quaerere, nec post invito te de rebus tuis potuerunt.
            * DIOCL. ET MAXIM. AA. ET CC. HERMIAE. *&lt;A 293 S. VI K. IAN. AA.
            CONSS.&gt; </p>
            </div>
            <div xml:id="azsw2e-d1e5549-Dd1e288">
               <head xml:id="azsw2e-d1e5549-Hd1e290">18</head>
               <p xml:id="azsw2e-d1e5549-d1e292">
                  <ref xml:id="azsw2e-d1e5549-Rd1e294">Imperatores
            Diocletianus, Maximianus</ref> Si donationis causa furti actio tibi
            remissa probetur, supervacuam geris sollicitudinem. * DIOCL. ET MAXIM.
            AA. ET CC. AUDIANO. *&lt;A 293 S. V K. IAN. AA. CONSS.&gt; </p>
            </div>
            <div xml:id="azsw2e-d1e5549-Dd1e298">
               <head xml:id="azsw2e-d1e5549-Hd1e300">19</head>
               <p xml:id="azsw2e-d1e5549-d1e302">
                  <ref xml:id="azsw2e-d1e5549-Rd1e304">Imperatores
            Diocletianus, Maximianus</ref> Si avia vestra proprias res quacumque
            ratione factas titulo liberalitatis in eum contra quem preces funditis
            contulit, quominus haec rata maneant, quod ex origine patris vel avi
            vestri descendunt, nihil prodest. * DIOCL. ET MAXIM. AA. ET CC. ALEXANDRIAE.
            *&lt;A 294 S. XVI K. FEBR. SIRMI CC. CONSS.&gt; </p>
            </div>
            <div xml:id="azsw2e-d1e5549-Dd1e308">
               <head xml:id="azsw2e-d1e5549-Hd1e310">20</head>
               <p xml:id="azsw2e-d1e5549-d1e312">
                  <ref xml:id="azsw2e-d1e5549-Rd1e314">Imperatores
            Diocletianus, Maximianus</ref> Vice donatricis alio voluntate eius
            subscribente iure facta donatio non habebitur irrita. * DIOCL. ET
            MAXIM. AA. ET CC. HELVIO. *&lt;A 294 S. VII K. FEBR. CC. CONSS.&gt;
            </p>
            </div>
            <div xml:id="azsw2e-d1e5549-Dd1e318">
               <head xml:id="azsw2e-d1e5549-Hd1e320">21</head>
               <p xml:id="azsw2e-d1e5549-d1e322">
                  <ref xml:id="azsw2e-d1e5549-Rd1e324">Imperatores
            Diocletianus, Maximianus</ref> Constante matrimonio dotem penes maritum
            suum constitutam avia tua donare tibi non potuit. * DIOCL. ET MAXIM.
            AA. ET CC. ANTONIAE. *&lt;A 294 S. V ID. MART. CC. CONSS.&gt; </p>
            </div>
            <div xml:id="azsw2e-d1e5549-Dd1e329">
               <head xml:id="azsw2e-d1e5549-Hd1e331">22</head>
               <p xml:id="azsw2e-d1e5549-d1e333">
                  <ref xml:id="azsw2e-d1e5549-Rd1e335">Imperatores
            Diocletianus, Maximianus</ref>  Cum res filio emancipato ea condicione,
            ut creditoribus tuis solveret, te donasse proponas, si stipulatione
            vel in continenti habito pacto huic rei prospexisti , creditoribus
            quidem non contra eum ex placito vestro, sed adversus te competit
            actio. </p>
               <p xml:id="azsw2e-d1e5549-d1e338" n="1">
            Eum autem, cui certa lege praedia donasti, incerta civili
            actione ad placitorum obsequium urgueri secundum legem donationibus
            dictam convenit. * DIOCL. ET MAXIM. AA. ET CC. DIOMEDI. *&lt;A 294
            S. VII K. APRIL. SIRMI CC. CONSS.&gt; </p>
            </div>
            <div xml:id="azsw2e-d1e5549-Dd1e342">
               <head xml:id="azsw2e-d1e5549-Hd1e344">23</head>
               <p xml:id="azsw2e-d1e5549-d1e346">
                  <ref xml:id="azsw2e-d1e5549-Rd1e348">Imperatores
            Diocletianus, Maximianus</ref> Si ea quae donaveras posteriori placito
            qui acceperat donum tibi reddidit, donationis antecedens instrumentum
            actis sequentibus nihil obesse potest. * DIOCL. ET MAXIM. AA. ET CC.
            OLYMPIADI. *&lt;A 294 S. V K. OCT. CC. CONSS.&gt; </p>
            </div>
            <div xml:id="azsw2e-d1e5549-Dd1e352">
               <head xml:id="azsw2e-d1e5549-Hd1e354">24</head>
               <p xml:id="azsw2e-d1e5549-d1e356">
                  <ref xml:id="azsw2e-d1e5549-Rd1e358">Imperatores
            Diocletianus, Maximianus</ref> Si patri tuo heres non extitisti, ex
            facta ab eo liberalitate titulo donationis non posse iura tua laedi
            manifestissimi iuris est. * DIOCL. ET MAXIM. AA. ET CC. MACARIO. *&lt;A
            299 PP. NON. FEBR. ANTIOCHIAE DIOCLETIANO VII ET MAXIMIANO VI AA.
            CONSS.&gt; </p>
            </div>
            <div xml:id="azsw2e-d1e5549-Dd1e362">
               <head xml:id="azsw2e-d1e5549-Hd1e364">25</head>
               <p xml:id="azsw2e-d1e5549-d1e366">
                  <ref xml:id="azsw2e-d1e5549-Rd1e368">Imperator
            Constantinus</ref>  Donatio, sive directa sit sive mortis causa instituta,
            sive condicionibus faciendi ac non faciendi suspensa sive ex aliquo
            notato tempore promissa, sive animo dantium accipientiumve sententiis
            quantum ius sinit cognominata, sub hac fieri debet observatione, ut
            quas leges indulgent actiones condiciones pactionesque contineat,
            hisque penitus cognitis vel recipiantur, si complacitae sunt, vel
            reiciantur, si sunt molestae. </p>
               <p xml:id="azsw2e-d1e5549-d1e371" n="1">
            In conscribendis autem donationibus nomen donatoris, ius
            ac rem notari oportet, neque id occulte aut privatim, sed ut tabulae
            aut quodcumque aliud materiae tempus dabit vel ab ipso vel ab eo quem
            sors ministraverit perscribatur: actis etiam adnectendis, quae apud
            iudicem vel magistratus conficienda sunt, ubi hoc leges expostulant.
            * CONSTANT. A. AD MAXIMUM PU. *&lt;A 316 D. III NON. FEBR. ROMAE SABINO
            ET RUFINO CONSS.&gt; </p>
            </div>
            <div xml:id="azsw2e-d1e5549-Dd1e375">
               <head xml:id="azsw2e-d1e5549-Hd1e377">26</head>
               <p xml:id="azsw2e-d1e5549-d1e379">
                  <ref xml:id="azsw2e-d1e5549-Rd1e381">Imperator
            Constantinus</ref>  Si quis in emancipatum minorem, priusquam fari
            possit aut habere rei quae sibi donatur adfectum, fundum crediderit
            conferendum, omne ius compleat instrumentis ante praemissis. </p>
               <p xml:id="azsw2e-d1e5549-d1e384" n="1">
            Quod per eum servum, quem idoneum esse constiterit, transigi
            placuit, ut per eum infanti adquiratur. * CONSTANT. A. ACONIO CATULLINO
            PROCONS. AFRICAE. *&lt;A 316 D. XII K. MAI. SERDICAE SABINO ET RUFINO
            CONSS.&gt; </p>
            </div>
            <div xml:id="azsw2e-d1e5549-Dd1e388">
               <head xml:id="azsw2e-d1e5549-Hd1e390">27</head>
               <p xml:id="azsw2e-d1e5549-d1e392">
                  <ref xml:id="azsw2e-d1e5549-Rd1e394">Imperator
            Constantinus</ref>  Data iam pridem lege statuimus, ut donationes interveniente
            actorum testificatione conficiantur. Quod vel maxime inter necessarias
            coniunctissimasque personas convenit custodiri, si quidem clandestinis
            ac domesticis fraudibus facile quidvis pro negotii opportunitate configi
            potest, vel id quod vere gestum est aboleri </p>
               <p xml:id="azsw2e-d1e5549-d1e397" n="1">
            Cum igitur ne liberos quidem ac parentes lex nostra ab actorum
            confectione secernat, id, quod necessario super donationibus apud
            acta conficiendis iam pridem statuimus, universos teneat. </p>
               <p xml:id="azsw2e-d1e5549-d1e400" n="2">
            Gesta autem confici super rebus etiam alibi collocatis ubicumque
            sufficit. * CONST. A. AD SEVERUM COM. HISPANIARUM. *&lt;A 333 D. IIII
            NON. MAI. CONSTANTINOPOLI DALMATIO ET ZENOPHILO CONSS.&gt; </p>
            </div>
            <div xml:id="azsw2e-d1e5549-Dd1e405">
               <head xml:id="azsw2e-d1e5549-Hd1e407">28</head>
               <p xml:id="azsw2e-d1e5549-d1e409">
                  <ref xml:id="azsw2e-d1e5549-Rd1e411">Imperatores
            Honorius, Theodosius</ref> Quisquis rem aliquam donando vel in dotem
            dando vel vendendo usum fructum eius retinuerit, etiamsi stipulatus
            non fuerit, eam continuo tradidisse credatur, ne quid amplius requiratur,
            quo magis videatur facta traditio, sed omnimodo idem sit in his causis
            usum fructum retinere, quod tradere. * HONOR. ET THEODOS. AA. MONAXIO
            PP. *&lt;A 417 D. PRID ID. MART. CONSTANTINOPOLI HONORIO A. XI ET
            CONSTANTIO II CONSS.&gt; </p>
            </div>
            <div xml:id="azsw2e-d1e5549-Dd1e415">
               <head xml:id="azsw2e-d1e5549-Hd1e417">29</head>
               <p xml:id="azsw2e-d1e5549-d1e419">
                  <ref xml:id="azsw2e-d1e5549-Rd1e421">Imperatores
            Theodosius, Valentinianus</ref> In extraneos et saepe ignotos donationem
            collatam valere receptum est: et si sine scripto donatum quod fuerit,
            adhibitis aliis idoneis documentis hoc quod geritur comprobetur. *
            THEODOS. ET VALENTIN. AA. HIERIO PP. *&lt;A 428 D. XI K. MAI. FELICE
            ET TAURO CONSS.&gt; </p>
            </div>
            <div xml:id="azsw2e-d1e5549-Dd1e425">
               <head xml:id="azsw2e-d1e5549-Hd1e427">30</head>
               <p xml:id="azsw2e-d1e5549-d1e429">
                  <ref xml:id="azsw2e-d1e5549-Rd1e431">Imperator
            Leo</ref>  In hac sacratissima urbe conscriptae donationes ubicumque
            positarum rerum apud magistrum census insinuentur. </p>
               <p xml:id="azsw2e-d1e5549-d1e434" n="1">
            In aliis vero civitatibus, sive absens sive praesens rector
            provinciae sit, sive eadem civitas habeat magistratus sive non habeat
            et defensor tantummodo sit, donator habeat liberam facultatem donationes
            rerum suarum ubicumque positarum sive apud moderatorem cuiuslibet
            provinciae sive apud magistratus sive apud defensorem cuiuscumque
            civitatis prout maluerit publicare: atque ut ipsa donatio sita est
            in voluntate donantis, ita ei liceat donationem suam apud quemcumque
            ex memoratis voluerit intimare.</p>
               <p xml:id="azsw2e-d1e5549-d1e437" n="2">
            Et hae donationes, quae in diversis provinciis et civitatibus
            apud quemlibet ex praedictis fuerint publicatae, obtineant inconcussam
            ac perpetuam firmitatem. * LEO A. CONSTANTINO PP. *&lt;A 459 D. V
            NON. MART. CONSTANTINOPOLI PATRICIO CONS.&gt; </p>
            </div>
            <div xml:id="azsw2e-d1e5549-Dd1e441">
               <head xml:id="azsw2e-d1e5549-Hd1e443">31</head>
               <p xml:id="azsw2e-d1e5549-d1e445">
                  <ref xml:id="azsw2e-d1e5549-Rd1e447">Imperator
            Zeno</ref>  In donationibus, quae actis insinuantur, non esse necessarium
            iudicamus vicinos vel alios testes adhibere: nam superfluum est privatum
            testimonium, cum publica monumenta sufficiant. </p>
               <p xml:id="azsw2e-d1e5549-d1e450" n="1">
            Verum et alias donationes, quas gestis non est necessarium
            adlegari, si forte per tabellionem vel alium scribantur, et sine testium
            subnotatione valere praecipimus, ita tamen, si ipse donator vel alius
            voluntate eius secundum solitam observationem subscripserit: donationibus,
            quae sine scriptis conficiuntur, suam firmitatem habentibus secundum
            constitutionem Theodosii et Valentiniani ad Hierium praefectum praetorio
            promulgatam. * ZENO A. SEBASTIANO PP. *&lt;A 478 D. K. MART. CONSTANTINOPOLI
            ELLO VC. CONS.&gt; </p>
            </div>
            <div xml:id="azsw2e-d1e5549-Dd1e454">
               <head xml:id="azsw2e-d1e5549-Hd1e456">32</head>
               <p xml:id="azsw2e-d1e5549-d1e458">
                  <ref xml:id="azsw2e-d1e5549-Rd1e460">Imperator
            Anastasius</ref> Secundum divi leonis constitutionem donationes apud
            virum clarissimum magistrum census tantummodo insinuari praecipimus,
            huiusmodi forma in illis instrumentis observanda, quae in hac regia
            urbe confecta seu celebrata fuerint: nec concedi quemquam vel apud
            defensores seu magistratus aliarum civitatum vel in aliis quibuslibet
            locis praeter memoratum iudicium insinuare: scientibus tam his qui
            ad huiuscemodi insinuationem pervenerint quam his qui eam susceperint
            nec non tabellionibus, quicumque testimonium suum non in competenti
            ( ut dictum est) loco v el iudicio praebuerint, vicenarum librarum
            auri multa et alia gravissima indignatione se feriendos. * ANASTAS.
            A. EUPHEMIO PP. *&lt;A 496 D. PRID. K. MAI. PAULO VC. CONS.&gt; </p>
               <p xml:id="azsw2e-d1e5549-d1e463"> .
            </p>
               <p xml:id="azsw2e-d1e5549-d1e465">
                  <ref xml:id="azsw2e-d1e5549-Rd1e467">Imperator
            Justinianus</ref>  Illam subtilem observationem amputamus, per quam
            donationis titulo cessiones actionum accipientes non aliter eas suis
            transmittere heredibus poterant, nisi litem ex his contestati essent
            vel ius contestationis divino rescripto meruissent. Nam sicut venditionis
            titulo cessas actiones etiam ante litis contestationem ad heredes
            transmitti permittitur, simili modo et donatas ad eos transferri volumus,
            licet nulla contestatio vel facta vel petita sit </p>
               <p xml:id="azsw2e-d1e5549-d1e470" n="1">
            Quod et in procuratore constituendo ad movendas easdem cessas
            actiones similiter observandum erit, ut minime quis impediatur procuratorem
            cessarum sibi per donationem actionum dare, licet nulla litis contestatio
            facta vel petita sit. </p>
               <p xml:id="azsw2e-d1e5549-d1e474" n="2">
            Quae in his tantum personis locum habere censemus, quae susceptis
            per donationem cessionibus adhuc superesse noscuntur: nam iam mortuis
            huiusmodi personis vetera iura super hisdem cessionibus posita servari
            concedimus. * IUST. A. MENAE PP. *&lt;A 528 D. K. IUN. CONSTANTINOPOLI
            DN. IUSTINIANO A. PP. II CONS.&gt; </p>
            </div>
            <div xml:id="azsw2e-d1e5549-Dd1e478">
               <head xml:id="azsw2e-d1e5549-Hd1e480">34</head>
               <p xml:id="azsw2e-d1e5549-d1e482">
                  <ref xml:id="azsw2e-d1e5549-Rd1e484">Imperator
            Justinianus</ref>  Sancimus omnem donationem sive communem sive ante
            nuptias factam usque ad trecentos solidos cumulatam non indigere monumentis,
            sed communem fortunam habere, ut non usque ad ducentorum solidorum
            summam teneat, sed in huiusmodi observatione similes sint tam communes
            quam ante nuptias donationes. </p>
               <p xml:id="azsw2e-d1e5549-d1e487" n="1">
            Si quid autem supra legitimam definitionem fuerit donatum,
            hoc quod superfluum est tantummodo non valere reliquam vero quantitatem
            quae intra legis terminos constituta est in suo robore perdurare,
            quasi nullo penitus alio adiecto, sed hoc pro non scripto vel intellecto
            esse credatur. </p>
               <p xml:id="azsw2e-d1e5549-d1e490"> 
            Exceptis donationibus tam imperialibus quam his, quae in
            causas piissimas procedunt: quarum imperiales quidem donationes merito
            indignari sub observatione monumentorum fieri tam a retro principibus
            quam a nobis sancitum est, sed firmam habere propriam maiestatem:
            alias vero, quae ad pietatem respiciunt, usque ad quingentorum summam
            et sine monumentis esse validas censemus. </p>
               <p xml:id="azsw2e-d1e5549-d1e492"> 
            His insuper ante nuptias donationibus, quae in adultas minores
            sui iuris constitutas cuiuscumque summae procedunt, secundum veterum
            legum scita, et nisi actis intervenientibus corroboratae sunt, suam
            retinentibus firmitatem. </p>
               <p xml:id="azsw2e-d1e5549-d1e495"> 
            ( 1) sin autem non in auro res donationis fuerint datae,
            sed per res mobiles vel immobiles vel se moventes, quantitatum earum
            aestimari et, si quidem usque ad legitimam solidorum summam erigatur,
            validam eam et sine monumentis conservari: sin autem amplioris summae
            inveniatur et minime actis comprobata est, superfluum tantum vacuari.
            </p>
               <p xml:id="azsw2e-d1e5549-d1e497" n="2">
            Ne autem communione inducta donatori et qui liberalitatem
            suscepit aliqua oriatur contentio, electionem damus ei, qui ampliorem
            summam in re donata habuerit, reliquae aestimationis quantitatem offerre
            ei, qui minorem causam habuit, et totum possidere. </p>
               <p xml:id="azsw2e-d1e5549-d1e500"> 
            Sin autem hoc minime facere maluerit, tunc omnimodo res dividi
            secundum quantitatem utrique parti competentem, si res dividi sine
            suo periculo possibilis est. </p>
               <p xml:id="azsw2e-d1e5549-d1e502"> 
            Sin autem huiusmodi casibus, in quibus partitio utiliter
            celebrari minime potest , amplioris summae dominus noluerit aestimationem
            offerre, tunc licebit etiam ei, qui minoris summae habet potestatem,
            offerre pretium et totum sibi vindicare. </p>
               <p xml:id="azsw2e-d1e5549-d1e504" n="3">
            Si quis autem per diversa tempora in eandem personam multas
            faciat liberalitates, quarum singulae quidem legitimam quantitatem
            non excedunt, in unum autem compositae et praedicto modo exaggeratae
            redundare videntur et maioris esse quantitatis, non videatur eas oportere
            in unum coadunare et introducere modos, per quos non convaleant et
            in irritum devocentur, sed e contrario et plures intellegantur et
            singulae secundum sui naturam obtineant et monumentorum observatione
            non indigeant. </p>
               <p xml:id="azsw2e-d1e5549-d1e507"> 
            Cum enim a veteribus super hac re variatum est, aliis multas
            aliis unam eas definientibus, nobis causa placuit humanior, ut et
            multae intellegantur et omnes validae, et hi qui liberalitates accipiunt
            sciant veros non falsos suos esse donatores. </p>
               <p xml:id="azsw2e-d1e5549-d1e510" n="4">
            Si quis autem talem receperit donationem, in qua stipulatus
            fuerit annuam cuidam praestare quantitatem tantae summae, quae non
            excedit legitimum donationis modum, variabatur, utrum eum ex particulari
            donatione multas fecisse donationes existimandum est et eas actis
            non indigere, an ex totius stipulationis fundamento et fonte eius,
            ex quo annuae donationes profluxerunt, et unam esse eam donationem
            putandam et procul dubio monumentorum observatione vallandam. </p>
               <p xml:id="azsw2e-d1e5549-d1e513"> 
            Quod veteres quidem sat abundeque variaverunt, nos autem
            certa divisione concludimus, ut, si huiusmodi quidem fuerit donatio,
            ut intra vitam personarum stetur vel dantis vel accipientis, multae
            intellegantur donationes et liberae monumentorum observatione. Incertus
            etenim fortunae exitus hoc nobis suggessit, ut possibile sit unius
            anni tantummodo vel brevioris vel etiam amplioris temporis metas supervivere
            vel donatorem vel eum qui donationem accepit, et ex hoc inveniri totam
            summam donationis non excedere legitimam quantitatem</p>
               <p xml:id="azsw2e-d1e5549-d1e515"> 
            Sin autem etiam heredum ex utraque parte fuerit mentio, vel
            adiciatur tempus vitae vel donatoris vel qui donationem accipiet,
            tunc, quasi perpetuata donatione et continuatione eius magnam et opulentiorem
            eam efficiente, et una intellegatur et quasi densioribus donationibus
            cumulata excedere legitimum modum et omnimodo acta reposcere et aliter
            minime convalere. * IUST. A. DEMOSTHENI PP. *&lt;A 529 RECITATA SEPTIMO
            IN NOVO CONSISTORIO PALATII IUSTINIANI. D. III K. NOV. DECIO VC. CONS.&gt;
            </p>
            </div>
            <div xml:id="azsw2e-d1e5549-Dd1e519">
               <head xml:id="azsw2e-d1e5549-Hd1e521">35</head>
               <p xml:id="azsw2e-d1e5549-d1e523">
                  <ref xml:id="azsw2e-d1e5549-Rd1e525">Imperator
            Justinianus</ref>  Si quis argentum donaverit certumque pondus nominaverit,
            non autem vasa vel generaliter vel specialiter expresserit, necessitatem
            ei imponi omnimodo praefatum pondus argenti dare, sive in vasis quibus
            voluerit, non tamen peioribus aestimatione massae, sive in ipsa aestimatione,
            quae pro massa rudi in illis locis frequentata est. </p>
               <p xml:id="azsw2e-d1e5549-d1e528" n="1">
            Si vero reditum certum ex possessionibus donaverit, non tamen
            nomina possessionum edixerit, necesse habere de sua substantia fundos
            tradere tantum reditum inferre valentes, quantum in donatione posuerit,
            in talibus tamen agris, qui nec omnibus quos habet in possessione
            anteponuntur nec deteriores omnibus sunt, sed status mediocris inveniuntur.
            </p>
               <p xml:id="azsw2e-d1e5549-d1e531" n="2">
            Similique modo, si quis certum numerum servorum donaverit,
            non tamen et is nominatim servos inscripserit, et hic mediocris figurae
            servos tradere et neque tales, quos non habere magis quam habere prodest,
            nec iterum eos, qui omnem servorum familiam donatoris antecellunt:
            sed et hic mediocritas spectetur. </p>
               <p xml:id="azsw2e-d1e5549-d1e534" n="3">
            Sin autem donator neque argentum neque servos habens vel
            non tantum quantum donavit fecerit eorum donationem, aestimationem
            in his celebrari pro eo quod deest, ita tamen, ut argenti quidem secundum
            quod praediximus aestimatio detur, in servis autem non amplius nec
            minus quindecim solidis quantitas pro singulis reddetur, in reditibus
            autem in quindecim annos aestimationem praestet. </p>
               <p xml:id="azsw2e-d1e5549-d1e538"> 
            Sed in his omnibus, si quidem intra legitimam summam donatio
            fiat, nulla monumenta requirantur: sin autem amplioris summae, tunc
            ad acta publica decurratur, ita ut in his, quae amplioris sunt aestimationis,
            secundum nostram legem non totum, sed solum superfluum evanescat.
            </p>
               <p xml:id="azsw2e-d1e5549-d1e540" n="4">
            Sed et si quis universitatis faciat donationem, sive bessis
            sive dimidiae partis suae substantiae sive tertiae sive quartae sive
            quantaecumque vel etiam totius, si non de inofficiosis donationibus
            ratio ad hoc reclamaverit, coartari donatorem legis nostrae auctoritate
            tantum quantum donavit praestare: observatione et hic monumentorum
            secundum quod iam sanximus omnimodo requirenda. </p>
               <p xml:id="azsw2e-d1e5549-d1e543" n="5">
            Sed si quidem in omnibus supra dictis casibus usus fructus
            fuerit a donatore retentus, et traditionem iure intellegi fieri. </p>
               <p xml:id="azsw2e-d1e5549-d1e546"> 
            Sin autem hoc minime donator expresserit, si quidem stipulatio
            donationi inserta sit, ex eius auctoritate traditionem compelli fieri.
            </p>
               <p xml:id="azsw2e-d1e5549-d1e548"> 
            Sin vero et hoc praetermissum sit et usum fructum minime
            detinuerit, nihilo minus ex lege nostra necessitatem ei imponi etiam
            tradere hoc quod donare existimavit, ut non ex hoc inutilis sit donatio,
            quod res non traditae sunt, nec confirmetur ex traditione donatio,
            sed liberalitatem plenam et secundum legem nostram perfectissimam
            constitutam necessarius traditionis effectus sequatur, et necessitatem
            habeat donator omnimodo res vel partem substantiae quam nominaverit
            vel totam substantiam tradere. </p>
               <p xml:id="azsw2e-d1e5549-d1e550"> 
            Cum enim in arbitrio cuiuscumque sit hoc facere quod instituit,
            oportet eum vel minime ad hoc prosilire vel, cum ad hoc venire properavit,
            non quibusdam excogitatis artibus suum propositum defraudare tantamque
            indevotionem quibusdam quasi legitimis velamentis protegere. </p>
               <p xml:id="azsw2e-d1e5549-d1e553"> 
            Tantoque magis haec firma esse, si piis actibus vel religiosis
            personis donatio deputata sit ( monumentorum observatione in his modis
            secundum quod specialiter a nobis in huiusmodi casibus praedictum
            est observanda), ne in praefatis causis ex quibusdam machinationibus
            non solum indevotus, sed etiam impius donator intellegatur poenasque
            non solum legitimas, sed etiam caelestes expectet. </p>
               <p xml:id="azsw2e-d1e5549-d1e555"> 
            Resque donatas in omnibus supra dictis casibus non solum
            eos, dum supersunt, sed etiam eorum successores reddere compelli,
            non tantum his, in quos donatio facta est, sed etiam eorum heredibus.
            * IUST. A. IULIANO PP. *&lt;A 530 D. XV K. APRIL. CONSTANTINOPOLI
            LAMPADIO ET ORESTE VV. CC. CONSS.&gt; </p>
            </div>
            <div xml:id="azsw2e-d1e5549-Dd1e558">
               <head xml:id="azsw2e-d1e5549-Hd1e560">36</head>
               <p xml:id="azsw2e-d1e5549-d1e562">
                  <ref xml:id="azsw2e-d1e5549-Rd1e564">Imperator
            Justinianus</ref>  Si quis pro redemptione captivorum pecunias dederit
            sive per cautionem dare promiserit cuiuscumque quantitatis, cognoscat
            se neque repetitionem habere neque exactionem cautionis posse declinare,
            utpote gestis sicut in donationibus non subsecutis super insinuatione
            eiusdem quantitatis: eo videlicet, qui pecunias accepit vel prima
            vice vel post cautionem, necessitatem habente piissimam administrationem
            adimplere, nulla ei molestia vel inquietudine inferenda vel ab eo
            qui pecunias praebuit vel ab aliis ex legum auctoritate permissis
            hoc requirere, sed tantummodo sacramentum praestare, quod re vera
            omnem quantitatem sine dolo vel aliqua deminutione ad redemptionem
            dederit captivorum. </p>
               <p xml:id="azsw2e-d1e5549-d1e567" n="1">
            Simili etiam modo gestorum absolvimus ordinatione donationes
            rerum mobilium vel sese moventium, quas viri gloriosissimi magistri
            militum fortissimis praestant militibus tam ex sua substantia quam
            ex spoliis hostium, sive in ipsa bellorum occupatione sive in quibuscumque
            locis degere noscuntur. </p>
               <p xml:id="azsw2e-d1e5549-d1e570" n="2">
            Eandem liberalitatem nostrae legis indulgemus etiam his,
            quorum incendio vel ruina domus corruptae sunt, quibusdam forte pecunias
            cuiuscumque quantitatis praebentibus vel cautionem conficientibus,
            ut et ipsi nec repetitionem timeant, verum etiam exactionem pecuniarum
            confessioni insertarum facere possint, licet non gesta fuerint subsecuta:
            nulla eis licentia danda pecunias ad alias causas nisi ad refectionem
            domorum erogare. Quod si aliqua dubitatio orta fuerit, utrum tota
            quantitas an pars eius in aedificiis expensa est, hoc domini domus
            sacramento dirimetur </p>
               <p xml:id="azsw2e-d1e5549-d1e573" n="3">
            Ceteris etiam donationibus, quae gestis intervenientibus
            minime sunt insinuatae, sine aliqua distinctione quingentos usque
            ad solidos valituris. Hoc etenim tantummodo ad augendas huiusmodi
            donationes addendum esse ex praesenti lege decernimus: anteriore tempore
            nostra lege praecedente moderando, qua usque trecentos solidos factae
            donationes et sine insinuatione firmitatem obtinere iussae sunt *
            IUST. A. IOHANNI PP. *&lt;A 531 D. XV K. NOV. CONSTANTINOPOLI POST
            CONSULATUM LAMPADII ET ORESTIS VV. CC.&gt; </p>
            </div>
            <div xml:id="azsw2e-d1e5549-Dd1e577">
               <head xml:id="azsw2e-d1e5549-Hd1e579">37</head>
               <p xml:id="azsw2e-d1e5549-d1e581">
                  <ref xml:id="azsw2e-d1e5549-Rd1e583">Imperator
            Justinianus</ref> Verba superflua, quae in donationibus poni solebant,
            id est sestertii nummi unius assium quattuor, penitus esse reicienda
            censemus. Quid enim verbis opus est, quae rerum effectus nullus sequitur?
            sancimus itaque nullo modo eorum mentionem vel in imperialibus donationibus
            vel in aliis omnibus de cetero fieri, sed et si quisquam per verbositatem
            aliquid tale inscripserit sive remiserit, nulla differentia sit *
            IUST. A. IOHANNI PP. *&lt;A XXX &gt; 

            </p>
            </div>
         </div>
      </body>
   </text>
</TEI>