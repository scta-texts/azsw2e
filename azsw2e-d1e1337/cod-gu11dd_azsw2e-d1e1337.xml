<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 58</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 58</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1892, v. 2</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e1337"><!-- azsw2e-l2t58 -->
            <head xml:id="azsw2e-d1e1337-Hd1e101">Titulus 58</head>
            <head xml:id="azsw2e-d1e1337-Hd1e103" type="question-title">De iureiurando propter calumniam dando.</head>
            <div xml:id="azsw2e-d1e1337-Dd1e106">
               <head xml:id="azsw2e-d1e1337-Hd1e108">1</head>
               <p xml:id="azsw2e-d1e1337-d1e110">
                  <ref xml:id="azsw2e-d1e1337-Rd1e112">Imperator
            Justinianus</ref>   In omnibus causis, sive propter litteras fuerit
            certatum sive propter instrumenta sive propter quicquam aliud, in
            quo necessitas probationis incumbit, sancimus non aliter easdem probationes
            praestare compelli, nisi prius qui eas exposcit iuramentum de calumnia
            praestaverit, quod non causa differendi huiusmodi proposuit adlegationes:
            nam sacramenti timore contentiosa litigantium instantia compescitur.
            </p>
               <p xml:id="azsw2e-d1e1337-d1e115" n="1">
            Ne autem perperam in quaestionem servorum quidam venientes
            sui animi crudelitatem exerceant, non aliter concedi eis qui quaestionem
            servorum exposcunt ad hoc venire vel a iudicibus audiri, nisi prius
            tactis sacrosanctis scripturis deponant, quod non odio servorum vel
            propter offensas coheredum ad hoc venerunt, sed quia aliter rerum
            hereditariarum veritatem exquirere vel ostendere non possunt. * IUST.
            A. DEMOSTHENI PP. *&lt;A 529 D. XII K. OCT. CONSTANTINOPOLI DECIO
            VC. CONS.&gt;</p>
            </div>
            <div xml:id="azsw2e-d1e1337-Dd1e119">
               <head xml:id="azsw2e-d1e1337-Hd1e121">2</head>
               <p xml:id="azsw2e-d1e1337-d1e123">
                  <ref xml:id="azsw2e-d1e1337-Rd1e125">Imperator
            Justinianus</ref>   Cum et iudices non aliter causas dirimere concessimus
            nisi sacrosanctis evangeliis propositis et patronos causarum in omni
            orbe terrarum, qui romano imperio suppositus est, prius iurare et
            ita perferre causas disposuimus: necessarium duximus et praesentem
            legem ponere, per quam sancimus in omnibus litibus, quae fuerint post
            praesentem legem inchoatae, non aliter neque actorem neque fugientem
            in primordio litis exercere certamina, nisi post narrationem et responsionem,
            antequam utriusque partis advocati sacramentum legitimum praestent,
            ipsae principales personae subeant iusiurandum. Et actor quidem iuret
            non calumniandi animo litem movisse, sed existimando bonam causam
            habere: reus autem non aliter suis adlegationibus utatur, nisi prius
            et ipse iuraverit, quod putans se bona instantia uti ad reluctandum
            pervenerit: et postea utriusque partis viros disertissimos advocatos,
            quod iam dispositum est a nobis, iusiurandum praestare, sacrosanctis
            videlicet evangeliis ante iudicem positis. </p>
               <p xml:id="azsw2e-d1e1337-d1e128" n="1">
            Sin autem vel dignitas vel sexus personae non concesserit
            eam ad iudicem pervenire, in domo litigantis sacramentum procedere,
            altera videlicet parte vel procuratore eius praesente. </p>
               <p xml:id="azsw2e-d1e1337-d1e131" n="2">
            Quod observari oportet et si tutores vel curatores vel aliae
            quaedam sint personae, quae administrationem alienarum rerum auctoritate
            legitima gerunt. Convenit enim et ipsos iureiurando adfici, quia ipsi
            causam scientes ita ad eam perveniunt. Neque enim pupillus neque adultus
            vel aliae huiusmodi personae, sed ipsi, qui pro eis tutelam vel curam
            vel aliam legitimam gerunt administrationem, scire possunt causam
            et ita ad iudicium pervenire eo, quod ex animi sui sententia iurent.
            </p>
               <p xml:id="azsw2e-d1e1337-d1e134"> 
            Et licet vera causae natura alia forsitan est, tamen quod
            quisque credit et existimat, hoc esse iurandum: omnibus aliis iuramentis,
            quae vel ex praeteritis descendunt legibus vel a nobis disposita sunt,
            in sua firmitate duraturis. </p>
               <p xml:id="azsw2e-d1e1337-d1e137" n="3">
            Sin autem afuerit alterutra pars et per procuratorem causa
            agitur, non ante licentiam habeat actor litem exercendam suo procuratori
            mandare, nisi prius actis intervenientibus in provincia qua degit
            sacramentum calumniae subeat, similique modo si reus afuerit et forsitan
            vel per iudicatum solvi stipulationem procuratorem ordinaverit vel
            defensor pro eo intervenerit, et ipse vel praesente actore per se
            vel per instructum procuratorem vel etiam absente eo, si hoc iudex
            perspexerit, inter acta iuramentum praestiterit, quod reum dare antea
            dispositum est. </p>
               <p xml:id="azsw2e-d1e1337-d1e140" n="4">
            Sed quia veremur, ne forsitan quidam collusione aliqua utentes
            remittere videantur sibi huiusmodi sacramentum et ex praedicta dissimulatione
            nostram sanctionem deludant, sancimus omnes iudices, licet ex compromisso
            cognoscant, vigorem suum exercentes, quia non pro commodo privatorum,
            sed pro communi utilitate praesentem legem posuimus, minime pati tale
            sacramentum remitti, sed omnimodo hoc et ab actore et a fugiente exigi,
            ne paulatim videatur huiusmodi res defraudari et sacramentum vel principalium
            personarum vel advocatorum ex quacumque parte mutilari. </p>
               <p xml:id="azsw2e-d1e1337-d1e143" n="5">
            Hoc etiam huic legi addendum esse sancimus, ut, si quis pro
            alio litem movere voluerit nullo mandato prolato, sed per fideiussionem
            ratam rem dominum habiturum suam personam firmaverit, ne vel ex hac
            machinatione lex circumscribi videatur, sancimus si quid tale in posterum
            emerserit, sive pro una persona quis litem movere voluerit sive pro
            aliquo corpore vel vico vel alia universitate, fideiussionem quidem
            solitam praestare, litem autem ulterius minime procedere, nisi intra
            a iudice statuendum tempus faciat personas principales sacramentum
            subire, vel praesente adversario, si hoc maluerit, vel alio pro eo
            agente, vel penitus altera parte cessante inter acta apud defensorem
            locorum huiusmodi sacramentum vel ab ipso pro quo agitur vel plurima
            parte vel idonea universitatis procedat. </p>
               <p xml:id="azsw2e-d1e1337-d1e146" n="6">
            Quod si actor noluerit subire sacramentum calumniae et hoc
            legitime fuerit approbatum, non liceat ei penitus ad litem pervenire,
            sed cadat ab instituta actione quasi improbus litigator, et tristitia
            iudicum ei cum sancta interminatione occurrat et ab iudicio eum quam
            longissime expellat. </p>
               <p xml:id="azsw2e-d1e1337-d1e149" n="7">
            Sin autem reus hoc sacramentum subire recusaverit, in his
            capitulis, quae narratione comprehensa sunt, pro confessio habeatur
            et liceat iudici sententiam proferre, quemadmodum et ipsa rei qualitas
            suggesserit. </p>
               <p xml:id="azsw2e-d1e1337-d1e152" n="8">
            Sic enim non lites solum, sed etiam calumniatores minuentur,
            sic pro iudiciis putabunt sese omnes in sacrariis sisti. Si enim et
            ipsae principales litigantium partes per iuramentum lites exerceant
            et causarum patroni praebeant sacramentum et ipsi iudices propositis
            sanctis scripturis tam causae totius faciant examinationem quam suum
            proferant arbitrium, quid aliud, nisi pro hominibus deum in omnibus
            causis iudicem esse credendum est. </p>
               <p xml:id="azsw2e-d1e1337-d1e156"> 
            Antiqua itaque calumnia quiescente et eius ambagibus constitutio
            nostra dilucida et compendiosa in terris clareat omnibus et sit maximum
            dirimendarum causarum remedium. </p>
               <p xml:id="azsw2e-d1e1337-d1e158" n="9">
            Sed praedictum sacramentum in litibus quidem quae necdum
            sunt inchoatae praestari volumus in ipso litis primordio. </p>
               <p xml:id="azsw2e-d1e1337-d1e161"> 
            Sin autem causae adhuc pendentes inveniantur vel post litem
            contestatam et post solitas iudiciales cautelas iam praestitas, si
            quidem praesto fuerit utraque persona et in eadem civitate vel in
            territorio eius moratur, et in his litibus sacramentum locum habere
            et in primo post hanc legem ingressu compelli iusiurandum praestare.
            </p>
               <p xml:id="azsw2e-d1e1337-d1e163"> 
            Sin autem una pars afuerit, ne videatur propter absentiam
            personae lis differri et aliquid contrarium eveniat nostro proposito
            et, quod pro compendio litium introductum est, in adversariam figuram
            transformetur, iubemus praesentem quidem personam omnimodo dare sacramentum,
            absenti autem in pendentibus dumtaxat litibus secundum quod praedictum
            est hoc concedi. </p>
               <p xml:id="azsw2e-d1e1337-d1e165"> 
            Sin autem utraque principalis persona afuerit, ne diutius
            lites protelentur, etiam sine datione sacramenti lites pendentes suo
            decurrant tramite. * IUST. A. IULIANO PP. *&lt;A
            531 PP. X K. MART. CONSTANTINOPOLI POST CONSULATUM LAMPADII
            ET ORESTIS VV. CC.&gt;
          </p>
            </div>
         </div>
      </body>
   </text>
</TEI>