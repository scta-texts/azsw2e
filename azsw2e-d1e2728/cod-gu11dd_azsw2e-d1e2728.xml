<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 13</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 13</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1892, v. 2</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e2728"><!-- azsw2e-l5t13 -->
            <head xml:id="azsw2e-d1e2728-Hd1e101">Titulus 13</head>
            <head xml:id="azsw2e-d1e2728-Hd1e103" type="question-title">De rei uxoriae actione in ex stipulatu actionem transfusa et de natura
            dotibus praestita</head>
            <div xml:id="azsw2e-d1e2728-Dd1e106">
               <head xml:id="azsw2e-d1e2728-Hd1e108">1</head>
               <p xml:id="azsw2e-d1e2728-d1e110">
                  <ref xml:id="azsw2e-d1e2728-Rd1e112">Imperator
            Justinianus</ref>  Rem in praesenti non minimam adgredimur, sed in
            omni paene corpore iuris effusam, tam super rei uxoriae actione quam
            ex stipulatu, earum communiones et differentias resecantes et in unum
            tramitem ex stipulatu actionis totum rei uxoriae ius, quod dignum
            esse valere censemus, concludentes. </p>
               <p xml:id="azsw2e-d1e2728-d1e115" n="1">
            Rei uxoriae itaque actione sublata sancimus omnes dotes per
            ex stipulatu actionem exigi, sive scripta fuerit stipulatio sive non,
            ut intellegatur re ipsa stipulatio esse subsecuta. </p>
               <p xml:id="azsw2e-d1e2728-d1e118"> 
            Eodemque modo et si inutiliter facta est stipulatio: adiuvari
            enim eam magis quam evanescere oportet. Si enim, cum una in instrumento
            stipulatio valida inveniatur, et aliis inutilibus suam noscitur praestare
            fortitudinem, quare non ex nostra lege huiusmodi stipulationibus robur
            accedat legitimum? est enim consentaneum nobis, qui censemus, et ubi
            supposita stipulatio non est, intellegi eam fuisse adhibitam, multo
            magis etiam, si inutilis est, validam eam effici </p>
               <p xml:id="azsw2e-d1e2728-d1e120"> 
            Et ut plenius dotibus subveniatur, quemadmodum in administratione
            pupillarium rerum et in aliis multis iuris articulis tacitas hypothecas
            inesse accipimus, ita et in huiusmodi actione damus ex utroque latere
            hypothecam, sive ex parte mariti pro restitutione dotis sive ex parte
            mulieris pro ipsa dote praestanda vel rebus dotalibus evictis, sive
            ipsae principales personae dotes dederint, vel promiserint vel susceperint,
            sive aliae pro his personae, et dos sive adventicia sive profecticia
            sit secundum veteris iuris nominationem. </p>
               <p xml:id="azsw2e-d1e2728-d1e123"> 
            Ita enim et imperitia hominum et rusticitas nihil eis possit
            adferre praeiudicium, cum nos illis et ignorantibus et nescientibus
            in hoc casu nostram induximus providentiam. Si enim et stipulationes
            et hypothecae inesse dotibus intelleguntur et inutiles stipulationes
            emendantur, sic in posterum causa invaniatur valida et perfecta, quasi
            omnibus dotalibus instrumentis a prudentissimis iuris confectis </p>
               <p xml:id="azsw2e-d1e2728-d1e125"> 
            Et nemo putet nos haec sancire in his tantummodo dotibus,
            quae instrumentis receptae sunt: nihil enim prohibet, etsi sine scriptis
            dos vel detur vel promittatur vel suscipiatur, simili modo intellegi
            factam stipulationem et hypothecam ex utraque parte, quasi fuerit
            scripta. Et natura quidem ex stipulatu actionis haec intellegatur,
            re uxoria in posterum cessante </p>
               <p xml:id="azsw2e-d1e2728-d1e127" n="2">
            Sed etsi non ignoramus ex stipulatu actionem stricto iure
            esse vallatam et non ex bona fide descendere, tamen, quia novam naturam
            de dote stipulatio sibi invenit, accommodetur ei a natura rei uxoriae
            etiam bonae fidei beneficium. </p>
               <p xml:id="azsw2e-d1e2728-d1e130"> 
            Et omnes quidem eventus, quos dos ex stipulatu habet, maneat
            pro sui natura exercens: si quid autem optimum ex rei uxoriae actione
            invenimus, hoc in praesenti specialiter ei addimus, ut sit et nova
            ista ex stipulatu quam composuimus et non propria tantum, sed etiam
            veteris actionis pulchritudine decorata. </p>
               <p xml:id="azsw2e-d1e2728-d1e132" n="3">
            Primum itaque quid naturale sit ex stipulatu actionis, exponatur,
            et ita, si quid ex actione rei uxoriae supervenerit, addatur. </p>
               <p xml:id="azsw2e-d1e2728-d1e135"> 
            Sciendum itaque est edictum praetoris, quod de alterutro
            introductum est, in ex stipulatu actione cessare, ut uxor et a marito
            relicta accipiat et dotem consequatur, nisi specialiter pro dote ei
            maritus ea dereliquit, cum manifestissimum est testatorem, qui non
            hoc addidit, voluisse eam utrumque consequi. </p>
               <p xml:id="azsw2e-d1e2728-d1e138" n="4">
            Maneat ex stipulatu actionis ius ad successores et sine mora
            transmissionis incorruptum. </p>
               <p xml:id="azsw2e-d1e2728-d1e141" n="5">
            Taceat in ea retentionum verbositas. Quid enim opus est inducere
            ob mores retentionem alio auxilio ex constitutionibus introducto </p>
               <p xml:id="azsw2e-d1e2728-d1e144"> 
            Vel ex qua causa ob res donatas retentio introducatur, cum
            sit donatori facultas per actionem in rem directam vel per utilem
            vel per condictionem suo iuri mederi? </p>
               <p xml:id="azsw2e-d1e2728-d1e146"> 
            Sed nec retentio ob res amotas necessaria est, cum pateat
            omnibus maritis rerum amotarum iudicium. </p>
               <p xml:id="azsw2e-d1e2728-d1e148"> 
            Sileat ob liberos retentio, cum ipse naturalis stimulus parentes
            ad liberorum suorum educationem hortatur. </p>
               <p xml:id="azsw2e-d1e2728-d1e150"> 
            Ne varium genus culpae mariti contra uxores excogitent, ut
            possint eadem retentione contra eas uti, cum iam etiam imperialibus
            constitutionibus statutum sit, si culpa mulieris dissolutum fuerit
            matrimonium, quid fieri oportet. </p>
               <p xml:id="azsw2e-d1e2728-d1e153"> 
            Sed nec ob impensas in res dotis factas retentio satis esse
            nobis videtur idonea. Cum enim necessariae quidem expensae dotis minuunt
            quantitates, utiles autem expensae non aliter in rei uxoriae actione
            detinebantur, nisi ex voluntate mulieris, non ab re est, si quidem
            voluntas mulieris intercedat, mandati actionem a nostra auctoritate
            marito contra uxorem indulgeri, quatenus possit per hanc hoc quod
            utiliter impensum est observari: vel si non intercedat mulieris voluntas,
            utiliter tamen res gesta est, negotiorum gestorum adversus eam sufficit
            actio </p>
               <p xml:id="azsw2e-d1e2728-d1e155"> 
            Quod si voluptariae sunt, licet voluntate eius expensae,
            deductio operis quod fecit, sine laesione tamen prioris speciei, marito
            relinquatur, ut sit omnium retentionum expeditus tractatus et ex stipulatu
            actio merito secundum sui naturam nullam accipiat retentionem. </p>
               <p xml:id="azsw2e-d1e2728-d1e157" n="6">
            Illo procul dubio in ex stipulatu actione servando, ut, si
            decesserit mulier constante matrimonio, dos non in lucrum mariti cedat
            nisi ex quibusdam pactionibus, sed ad heredes mulieris ex stipulatu
            actio secundum sui naturam transmittatur, sive expressa fuerit sive
            ex hac lege inesse intellegatur. </p>
               <p xml:id="azsw2e-d1e2728-d1e160" n="7">
            Cum autem in exactione dotis ex stipulatu quidem actio naturaliter
            restitutionem dotis a parte mariti uxori ilico et in solidum fieri
            iubebat, rei uxoriae autem annua bima trima die in his quae pondere
            numero mensura consistunt exactionem pollicebatur, et non in solidum,
            sed quantum maritus facere potest, si non dolo malo suam deminuit
            substantiam, in hac parte rudem figuram ex stipulatu damus actioni,
            ut, si matrimonium fuerit dissolutum nullo pacto adhibito, in tantum
            quidem maritus condemnetur, in quantum facere potest, quia hoc aequissimum
            est et reverentiae debitum maritali, si non dolo malo versatus est:
            cautione videlicet ab eo exponenda, quod, si ad meliorem fortunam
            pervenerit, etiam quod minus persolvit, hoc restituere procuret. </p>
               <p xml:id="azsw2e-d1e2728-d1e163"> 
            Exactio autem dotis celebretur non annua bima trima die,
            sed omnimodo intra annum in rebus mobilibus vel se moventibus vel
            incorporalibus: ceteris videlicet rebus quae solo continentur ilico
            restituendis, quod commune utriusque fuerat actionis. </p>
               <p xml:id="azsw2e-d1e2728-d1e165"> 
            Sin autem supersederit res mobiles vel se moventes vel incorporales
            post annale tempus restituere vel ceteras res statim post dissolutum
            matrimonium, etiam usuras aestimationis omnium rerum, quae extra immobiles
            sunt, usque ad tertiam partem centesimae ex bona fidei introducendas
            maritus praestet: fructibus videlicet immobilium rerum parti mulieris
            ex tempore dissoluti matrimonii praestandis, similique modo pensionibus
            vel vecturis navium sive iumentorum vel operis servorum vel quaestu
            civilium annonarum et aliis quae sunt eis similia parti mulieris restituendis.
            </p>
               <p xml:id="azsw2e-d1e2728-d1e168" n="8">
            Igitur et in sequenti capitulo sua ex stipulatu actio utatur
            natura, ut, si mulier a marito fuerit heres instituta et legis falcidiae
            ratio emerserit, etiam dotis debitum liceat ei sicuti alia debita
            ex substantia mariti subtrahere et sic quartam partem deducere. </p>
               <p xml:id="azsw2e-d1e2728-d1e171" n="9">
            Cumque ex stipulatu actio in his casibus quos enumeravimus
            propriam habeat naturam, necessarium est in sequenti tractatu ea exponere,
            quae vel communia sunt utriusque actionis, quae in solam ex stipulatu
            actionem colligi oportet, vel propria quidem rei uxoriae actionis,
            exinde autem ex stipulatu actioni accommodanda. </p>
               <p xml:id="azsw2e-d1e2728-d1e174"> 
            Itaque partus dotalium ancillarum, id est quae aestimatae
            non sunt, vel quae servi dotales ex quacumque causa nisi ex re mariti
            vel operis suis adquisierint, ad mulierem pertinere utraque actio
            similiter voluit. </p>
               <p xml:id="azsw2e-d1e2728-d1e176"> 
            Fetus autem iumentorum et omnia quae fructuum nomine continentur
            ad lucrum mariti pertineant pro tempore matrimonii, sive aestimata
            sive non aestimata sint. </p>
               <p xml:id="azsw2e-d1e2728-d1e178"> 
            Sed et novissimi anni, in quo matrimonium solvitur, fructus
            pro rata temporis portione debere utrique parti adsignari commune
            utriusque actionis est, in rebus scilicet non aestimatis. Aestimatarum
            enim rerum maritus quasi emptor et commodum sentiat et dispendium
            subeat et periculum expectet </p>
               <p xml:id="azsw2e-d1e2728-d1e180"> 
            Cautione videlicet defensionis in specie, in qua dotem suae
            uxoris vel nurus in familiae herciscundae iudicio praecipuam filius
            defuncti detrahit, secundum propriam naturam ex stipulatu actionis
            coheredibus suis praestanda. </p>
               <p xml:id="azsw2e-d1e2728-d1e183"> 
            Videamus igitur, quali incremento ei de rei uxoriae actione
            accedente formare decet ex stipulatu actionem. Cumque iuris certi
            et indubitati est, si parens per virilem sexum adscendens dote pro
            filia vel nepte praestita emancipaverit eam vel ipse decesserit, in
            rei uxoriae actione dotem omnimodo ad mulierem pertinere, etsi fuerit
            exheredata ( quod non erat in ex stipulatu actione: ibi etenim velut
            aliae actiones in omnes heredes actio dividebatur), aequissimum nobis
            visum est et in ex stipulatu actione mulierem dotem suam praecipuam
            accipere, etsi emancipata vel exheredata sit vel cum aliis heredibus
            scripta </p>
               <p xml:id="azsw2e-d1e2728-d1e185"> 
            Quo a nobis recepto et aliae multae species promptum accipiunt
            exitum, cum dos possit et de inofficioso actionem excludere, maxime
            si sufficit ad quartam, et in collationem ferri, si intestatus pater
            familias decesserit, et testamento facto, quando hoc testator dixerit.
            Quae omnia ex stipulatu actio a rei uxoriae actione accipit </p>
               <p xml:id="azsw2e-d1e2728-d1e187"> 
            Accedit ei et alia species a rei uxoriae actione. Si quando
            etenim extraneus dotem dabat nulla stipulatione vel pacto pro restitutione
            eius in suam personam facto, quisquis is fuerat, mulier habebat rei
            uxoriae actionem: quod antea in ex stipulatu actione non erat. Stipulatione
            autem vel pacto interposito stipulator vel is qui paciscebatur habebat
            vel ex stipulatu vel praescriptis verbis civilem actione </p>
               <p xml:id="azsw2e-d1e2728-d1e189"> 
            In praesenti autem non sic esse volumus, sed si non specialiter
            extraneus dotem dando in suam personam dotem stipulatus est vel pactum
            fecerit, tunc praesumatur mulier ipsa stipulationem fecisse, ut ei
            dos ex huiusmodi casu accedat. </p>
               <p xml:id="azsw2e-d1e2728-d1e191"> 
            Neque enim in hac specie volumus videri extraneum tacitam
            stipulationem fecisse, ne, quod pro mulieribus introduximus, hoc adversus
            mulieres convertatur. Immo magis in huiusmodi dotibus, quae ab extraneis
            dantur vel promittuntur, ipsa mulier videatur fecisse tacitam stipulationem,
            nisi expressim extraneus sibi dotem reddi pactus fuerit vel stipulatus,
            cum donasse magis mulieri quam sibi aliquid ius servasse extraneus
            non stipulando videtur </p>
               <p xml:id="azsw2e-d1e2728-d1e193"> 
            Extraneum autem intellegimus omnem citra parentem per virilem
            sexum adscendentem et in potestate dotandam personam habentem: parenti
            enim tacitam ex stipulatu actionem donamus. </p>
               <p xml:id="azsw2e-d1e2728-d1e196"> 
            Et hoc ex rei uxoriae actione simili modo ex stipulatu actioni
            accommodandum est. Si quando etenim post solutum matrimonium dos a
            patre petebatur, si quidem rei uxoriae fuerat actio, non poterat solus
            pater sine consensu filiae suae agere : et si necdum actione mota
            ab hac luce fuerat subtractus et si lis contestata esset, ad filiam
            quasi proprium patrimonium dos revertebatur </p>
               <p xml:id="azsw2e-d1e2728-d1e198"> 
            Quod non erat in ex stipulatu actione: ibi enim et solus
            exactionem habebat consensu filiae non expectato et, si decedebat,
            ad suos heredes transmittebat. Sed rei uxoriae ius et in ex stipulatu
            actionem transponere satis humanum, satis pium, satis utile matrimoniis
            est </p>
               <p xml:id="azsw2e-d1e2728-d1e200"> 
            Et cum lex Iulia fundi dotalis Italici alienationem prohibebat
            fieri a marito non consentiente muliere, hypothecam autem nec si mulier
            consentiebat, interrogati sumus, si oportet huiusmodi sanctionem non
            super italicis tantummodo fundis, sed pro omnibus locum habere. </p>
               <p xml:id="azsw2e-d1e2728-d1e202"> 
            Placet itaque nobis eandem observationem non tantum in italicis
            fundis, sed etiam in provincialibus extendi. Cum autem hypothecam
            etiam ex hac lege donavimus, sufficiens habet remedium mulier, et
            si maritus fundum alienare voluerit </p>
               <p xml:id="azsw2e-d1e2728-d1e204"> 
            Sed ne ex consensu mulieris hypothecae eius minuantur, necessarium
            est et in hac parte mulieribus subvenire hoc tantummodo addito, ut
            fundum dotalem non solum hypothecae titulo dare nec consentiente muliere
            maritus possit, sed nec alienare, ne fragilitate naturae suae in repentinam
            deducatur inopiam. </p>
               <p xml:id="azsw2e-d1e2728-d1e206"> 
            Licet enim anastasiana lex de consentientibus mulieribus
            vel suo iuri renuntiantibus loquitur, tamen eam intellegi oportet
            in res mariti vel dotis quidem, aestimatas autem, in quibus dominium
            et periculum mariti est: in fundo autem inaestimato, qui et dotalis
            proprie nuncupatur, maneat ius intactum, ex lege quidem Iulia imperfectum,
            ex nostra autem auctoritate plenum atque in omnibus terris effusum
            et non tantum italicis et sola hypotheca conclusum. </p>
               <p xml:id="azsw2e-d1e2728-d1e209"> 
            Illud etiam generaliter praesenti addere sanctioni necessarium
            esse duximus, ut, si qua pacta intercesserint vel pro restitutione
            dotis vel pro tempore vel pro usuris vel pro alia quacumque causa,
            quae nec contra leges nec contra constitutiones sunt, ea observentur.
            </p>
               <p xml:id="azsw2e-d1e2728-d1e211"> 
            Sin autem repudio matrimonium fuerit dissolutum, omnia iura,
            quae ex Theodosiana vel nostra lege descendunt, immutilata custodiantur.
            </p>
               <p xml:id="azsw2e-d1e2728-d1e213"> 
            Simili modo ea, quae Anastasianae legi pro his quae bona
            gratia separantur enumerata sunt, firma illibataque permaneant. </p>
               <p xml:id="azsw2e-d1e2728-d1e215"> 
            Et generaliter quidquid sacratissimis constitutionibus vel
            libris prudentium cautum est, quod non contrarium huic legi inveniatur,
            et hoc in sua maneat firmitate et ex stipulatu actioni adgregetur,
            licet in re uxoria tractatum est. </p>
               <p xml:id="azsw2e-d1e2728-d1e217"> 
            Quae omnia in his tantummodo dotibus locum habere censemus,
            quae post hanc legem datae fuerint vel promissae vel etiam sine scriptis
            habitae: instrumenta enim iam confecta viribus suis carere non patimur,
            sed suum expectare eventum. * IUST. A. AD POP. URB. CONSTANTINOPOLITANAE
            ET UNIVERSOS PROVINCIALES.*&lt;A 530 D.K.NOV.LAMPADIO ET ORESTE CONSS.&gt;
            

            </p>
            </div>
         </div>
      </body>
   </text>
</TEI>