<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 9</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 9</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1892, v. 2</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e5710"><!-- azsw2e-l9t9 -->
            <head xml:id="azsw2e-d1e5710-Hd1e101">Titulus 9</head>
            <head xml:id="azsw2e-d1e5710-Hd1e103" type="question-title">Ad legem Iuliam de adulteriis et de stupro.</head>
            <div xml:id="azsw2e-d1e5710-Dd1e106">
               <head xml:id="azsw2e-d1e5710-Hd1e108">1</head>
               <p xml:id="azsw2e-d1e5710-d1e110">
                  <ref xml:id="azsw2e-d1e5710-Rd1e112">Imperatores
            Severus, Antoninus</ref> Publico iudicio non
            habere mulieres adulterii accusationem, quamvis de matrimonio suo
            violato queri velint, lex Iulia declarat, quae, cum masculis iure
            mariti facultatem accusandi detulisset, non idem feminis privilegium
            detulit. * SEV. ET ANT. AA. CASSIAE. *&lt;A 197 PP. XIII K. AUG. LATERANO
            ET RUFINO CONSS.&gt; </p>
            </div>
            <div xml:id="azsw2e-d1e5710-Dd1e116">
               <head xml:id="azsw2e-d1e5710-Hd1e118">2</head>
               <p xml:id="azsw2e-d1e5710-d1e120">
                  <ref xml:id="azsw2e-d1e5710-Rd1e122">Imperatores
            Severus, Antoninus</ref> Crimen lenocinii contrahunt, qui deprehensam
            in adulterio uxorem in matrimonio detinuerunt, non qui suspectam adulteram
            habuerunt. * SEV. ET ANT. AA. CYRO. *&lt;A 199 PP.K.IUL.ANULLINO ET
            FRONTONE CONSS.&gt; </p>
            </div>
            <div xml:id="azsw2e-d1e5710-Dd1e126">
               <head xml:id="azsw2e-d1e5710-Hd1e128">3</head>
               <p xml:id="azsw2e-d1e5710-d1e130">
                  <ref xml:id="azsw2e-d1e5710-Rd1e132">Imperator
            Antoninus</ref> Verba legis Iuliae de adulteriis coercendis, sed etiam
            sententia per quaestionem quoque servorum sive ancillarum crimen admissum
            probari volentis ad earum tantum personarum servos ei rei exhibendos
            pertinet, de quibus specialiter comprehendit, id est mulieris et patris
            eius, non naturalis, sed iusti dumtaxat, quos intra sexagesimum diem
            ex dissolutione matrimonii numerandum manumitti vel distrahi prohibet
            et quorum dominis caveri praecipit, si defuncti fuerint in quaestione
            vel facti deteriores, secuta absolutione. * ANT.
            A. IULIANO. *&lt;A 213 PP.XV K.AUG.ANTONINO A IIII ET BALBINO CONSS.&gt;
            </p>
            </div>
            <div xml:id="azsw2e-d1e5710-Dd1e137">
               <head xml:id="azsw2e-d1e5710-Hd1e139">4</head>
               <p xml:id="azsw2e-d1e5710-d1e141">
                  <ref xml:id="azsw2e-d1e5710-Rd1e143">Imperator
            Alexander Severus</ref>  Gracchus, quem numerius
            in adulterio noctu deprehensum interfecerit, si eius condicionis fuit,
            ut per legem Iuliam impune occidi potuerit, quod legitime factum est,
            nullam poenam meretur: idemque filiis eius qui patri paruerunt praestandum
            est. </p>
               <p xml:id="azsw2e-d1e5710-d1e146" n="1">
            Sed si legis auctoritate cessante inconsulto dolore adulterum
            interemit, quamvis homicidium perpetratum sit, tamen quia et nox et
            dolor iustus factum eius relevat, potest in exilium dari. * ALEX. A. IULIANO PROCONS. NARBONENSIS. *&lt;A XXX PP. SINE
            DIE ET CONSULE.&gt; </p>
            </div>
            <div xml:id="azsw2e-d1e5710-Dd1e150">
               <head xml:id="azsw2e-d1e5710-Hd1e152">5</head>
               <p xml:id="azsw2e-d1e5710-d1e154">
                  <ref xml:id="azsw2e-d1e5710-Rd1e156">Imperator
            Alexander Severus</ref> Adulter post quinquennium, quam commissum
            adulterium dicitur, quod continuum numeratur, accusari non potest:
            easque praescriptiones legibus reis datas auferri non oportet. * ALEX.
            A. VADANTI. *&lt;A 223 PP.ID.IUN.MAXIMO II ET AELIANO CONSS.&gt; </p>
            </div>
            <div xml:id="azsw2e-d1e5710-Dd1e160">
               <head xml:id="azsw2e-d1e5710-Hd1e162">6</head>
               <p xml:id="azsw2e-d1e5710-d1e164">
                  <ref xml:id="azsw2e-d1e5710-Rd1e166">Imperator
            Alexander Severus</ref>  Iure mariti adulterii accusare volenti
            sexaginta dies utiles computantur, quibus in publico eius facultas
            fuerit, apud quem reus vel rea postulari potest. Et cum praeterierint
            dies isti utiles, maritus quoque iure extranei agere potest </p>
               <p xml:id="azsw2e-d1e5710-d1e169" n="1">
            Et qui confidit accusationi, calumniae notam timere non debet:
            nam ad probationem sceleris divi parentes mei quaestionem de mancipiis
            eodem modo haberi permiserunt, quo si iure mariti ageretur. * ALEX.
            A. SEBASTIANO. *&lt;A 223 PP.II ID.AUG.MAXIMO II ET AELIANO CONSS.&gt; </p>
            </div>
            <div xml:id="azsw2e-d1e5710-Dd1e173">
               <head xml:id="azsw2e-d1e5710-Hd1e175">7</head>
               <p xml:id="azsw2e-d1e5710-d1e177">
                  <ref xml:id="azsw2e-d1e5710-Rd1e179">Imperator
            Alexander Severus</ref>  Propter violatam virginem adultam qui
            postea maritus esse coepit accusator iustus non est et ideo iure mariti
            crimen exercere non potest, nisi puella violata sponsa eius fuerit.
            </p>
               <p xml:id="azsw2e-d1e5710-d1e182" n="1">
            Sed si ipsa iniurias suas adsistentibus curatoribus, per
            quos etiam negotia eius gerenda sunt, persequatur, praeses provinciae
            pro debita tanto delicto, si probetur, severitate examinabit. * ALEX.
            A. HERCULANO. *&lt;A 223 PP.XII K.IAN.MAXIMO II ET AELIANO CONSS.&gt; </p>
            </div>
            <div xml:id="azsw2e-d1e5710-Dd1e186">
               <head xml:id="azsw2e-d1e5710-Hd1e188">8</head>
               <p xml:id="azsw2e-d1e5710-d1e190">
                  <ref xml:id="azsw2e-d1e5710-Rd1e192">Imperator
            Alexander Severus</ref> Reos adulterii duos
            simul marem et feminam ex eadem causa fieri lex Iulia de pudicitia
            vetat: sed ordine peragi utrosque licet. * ALEX. A. DOMNAE.
            *&lt;A 224 PP.ID.IAN.IULIANO ET CRISPINO CONSS.&gt; </p>
            </div>
            <div xml:id="azsw2e-d1e5710-Dd1e196">
               <head xml:id="azsw2e-d1e5710-Hd1e198">9</head>
               <p xml:id="azsw2e-d1e5710-d1e200">
                  <ref xml:id="azsw2e-d1e5710-Rd1e202">Imperator
            Alexander Severus</ref> Castitati temporum
            meorum convenit lege Iulia de pudicitia damnatam in poenis legitimis
            perseverare. Qui autem adulterii damnatam, si quocumque modo poenam
            capitalem evaserit, sciens duxit uxorem vel reduxit, eadem lege ex
            causa lenocinii punietur * ALEX. A. PROCULO. *&lt;A 224 PP.VII
            K.FEBR.IULIANO ET CRISPINO CONSS.&gt; </p>
            </div>
            <div xml:id="azsw2e-d1e5710-Dd1e207">
               <head xml:id="azsw2e-d1e5710-Hd1e209">10</head>
               <p xml:id="azsw2e-d1e5710-d1e211">
                  <ref xml:id="azsw2e-d1e5710-Rd1e213">Imperator
            Alexander Severus</ref> De crimine adulterii pacisci non licet
            et par delictum accusatoris praevaricatoris et refugientis veritatis
            inquisitionem est. Qui autem pretium pro comperto stupro accepit,
            poena legis Iuliae de adulteriis tenetur * ALEX. A. DEMETRIANO. *&lt;A
            225 PP.V NON.MAI.FUSCO ET DEXTRO CONSS.&gt; </p>
            </div>
            <div xml:id="azsw2e-d1e5710-Dd1e217">
               <head xml:id="azsw2e-d1e5710-Hd1e219">11</head>
               <p xml:id="azsw2e-d1e5710-d1e221">
                  <ref xml:id="azsw2e-d1e5710-Rd1e223">Imperator
            Alexander Severus</ref> Crimen adulterii maritum retenta in
            matrimonio uxore inferre non posse nemini dubium est. * ALEX. A. NORBANO.
            *&lt;A 226 PP.K.SEPT.ALEXANDRO II ET MARCELLO CONSS.&gt; </p>
            </div>
            <div xml:id="azsw2e-d1e5710-Dd1e227">
               <head xml:id="azsw2e-d1e5710-Hd1e229">12</head>
               <p xml:id="azsw2e-d1e5710-d1e231">
                  <ref xml:id="azsw2e-d1e5710-Rd1e233">Imperator
            Gordianus</ref> Si, dum in tuo matrimonio uxor tua esset, se adulterio
            polluit, in ea provincia in qua id factum est adulterium more solito
            persequi debes nec enim ab ea quae iam nupta est adulterium passa
            exordium accusationis sumi potest, si denuntiatio criminis nuptias
            non praecessit. * GORD. A. AQUILAE. *&lt;A 239 PP.NON.DEC.GORDIANO
            A ET AVIOLA CONSS.&gt; </p>
            </div>
            <div xml:id="azsw2e-d1e5710-Dd1e237">
               <head xml:id="azsw2e-d1e5710-Hd1e239">13</head>
               <p xml:id="azsw2e-d1e5710-d1e241">
                  <ref xml:id="azsw2e-d1e5710-Rd1e243">Imperator
            Gordianus</ref> Etsi crimine adulterii damnatus restitutus non esset,
            ut proponis, si tamen soror tua, cum qua adulterium commissum dicebatur,
            non est accusata, nec poenae nec infamiae subici potuit, et multo
            magis, cum et accusatorem vita esse functum proponas. * GORD. A. BASSO. *&lt;A 240 PP.K.IUN.SABINO II ET VENUSTO CONSS.&gt;
            </p>
            </div>
            <div xml:id="azsw2e-d1e5710-Dd1e247">
               <head xml:id="azsw2e-d1e5710-Hd1e249">14</head>
               <p xml:id="azsw2e-d1e5710-d1e251">
                  <ref xml:id="azsw2e-d1e5710-Rd1e253">Imperator
            Gordianus</ref> Adulteram, si postea quam crimen contra eam inchoatum
            est provincia excessit, etiam absentem inter reos recipi posse explorati
            iuris est. * GORD. A. SILVANO. *&lt;A 242 PP.NON.MART.ATTICO
            ET PRAETEXTATO CONSS.&gt; </p>
            </div>
            <div xml:id="azsw2e-d1e5710-Dd1e257">
               <head xml:id="azsw2e-d1e5710-Hd1e259">15</head>
               <p xml:id="azsw2e-d1e5710-d1e261">
                  <ref xml:id="azsw2e-d1e5710-Rd1e263">Imperator
            Gordianus</ref>  Si quondam uxor tua, antequam
            crimine adulterii peteretur, provincia excessit, neque absens accusari
            potest neque in eam provinciam in qua stipendium facis transmitti
            iure deposcitur. </p>
               <p xml:id="azsw2e-d1e5710-d1e266" n="1">
            Sane cum per occupationes militares licuerit, accusare eam
            sollemniter poteris: nec enim tempus, quo muneribus militaribus occuparis,
            vindictam tibi, quam maritali dolore percussus reposcis, debet auferre.
            * GORD. A. HILARIANO MIL. *&lt;A 242 PP. IIII ID. MART. ATTICO ET
            PRAETEXTATO CONSS.&gt; </p>
            </div>
            <div xml:id="azsw2e-d1e5710-Dd1e271">
               <head xml:id="azsw2e-d1e5710-Hd1e273">16</head>
               <p xml:id="azsw2e-d1e5710-d1e275">
                  <ref xml:id="azsw2e-d1e5710-Rd1e277">Imperatores
            Valerianus, Gallienus</ref>  Abolitionem adulterii criminis postulans
            praesidem in cuius officio accusatio fuerit instituta adire debes.
            </p>
               <p xml:id="azsw2e-d1e5710-d1e280" n="1">
            Ceterum erras tu marite existimans, etiam si simpliciter,
            id est sine abolitione, destitisses, senatus consulto in persona tua
            futurum locum non fuisse: diversum enim divi principes saepe sanxerunt.
            </p>
               <p xml:id="azsw2e-d1e5710-d1e283" n="2">
            Quin hoc amplius scias nullam fuisse tibi ulterius potestatem
            instituendae huiusmodi accusationis, quia et decreto patrum et lege
            Petronia ei, qui iure viri delatum adulterium non peregit, numquam
            postea id crimen deferre permittitur. * VALER. ET GALLIEN. AA. ET
            VALER. C. ARCESILAO. *&lt;A 256 PP. XV K. IUN. MAXIMO ET GLABRIONE
            CONSS.&gt; </p>
            </div>
            <div xml:id="azsw2e-d1e5710-Dd1e287">
               <head xml:id="azsw2e-d1e5710-Hd1e289">17</head>
               <p xml:id="azsw2e-d1e5710-d1e291">
                  <ref xml:id="azsw2e-d1e5710-Rd1e293">Imperatores
            Valerianus, Gallienus</ref>  Sine metu legis Iuliae de adulteriis coercendis
            revocare uxorem in matrimonium potes, cum nihil amplius quam libellos
            accusationis obtulisti, quia postea comperisse te adfirmas, quod vana
            indignatione ad accusationem incitatus fueris. </p>
               <p xml:id="azsw2e-d1e5710-d1e296" n="1">
            Is enim committit in poenam, quam lex certo capite denuntiat,
            qui vel publice adulterio damnatam habet vel adulteram sciens, ut
            ignorationem simulare non possit, retinet uxorem. * VALER. ET GALLIEN.
            AA. ET C. VICTORINO. *&lt;A 257 PP. VI K. AUG. IPSIS AA. IIII ET III
            CONSS.&gt; </p>
            </div>
            <div xml:id="azsw2e-d1e5710-Dd1e300">
               <head xml:id="azsw2e-d1e5710-Hd1e302">18</head>
               <p xml:id="azsw2e-d1e5710-d1e304">
                  <ref xml:id="azsw2e-d1e5710-Rd1e306">Imperatores
            Valerianus, Gallienus</ref>  Eum qui duas simul habuit uxores sine
            dubitatione comitatur infamia. In ea namque re non iuris effectus,
            quo cives nostri matrimonia contrahere plura prohibentur, sed animi
            destinatio cogitatur </p>
               <p xml:id="azsw2e-d1e5710-d1e309" n="1">
            Verumtamen ei, qui te ficto caelibatu, cum aliam matrem familias
            in provincia reliquisset, sollicitavit ad nuptias, crimen etiam stupri,
            a quo tu remota es, quod uxorem te esse credebas, ab accusatore legitimo
            sollemniter inferetur. </p>
               <p xml:id="azsw2e-d1e5710-d1e312" n="2">
            Certe res tuas omnes, quas ab eo interceptas matrimonii simulatione
            deploras, restitui tibi omni exactionis instantia impetrabis a rectore
            provinciae: nam ea quidem, quae se tibi ut sponsae daturum promisit,
            quomodo repetere cum effectu potes quasi sponsa? * VALER. ET GALLIEN.
            AA. ET C. THEOD. *&lt;A 258 ACCEPTA ID. MAI. ANTIOCHIAE TUSCO ET BASSO
            CONSS.&gt; </p>
            </div>
            <div xml:id="azsw2e-d1e5710-Dd1e316">
               <head xml:id="azsw2e-d1e5710-Hd1e318">19</head>
               <p xml:id="azsw2e-d1e5710-d1e320">
                  <ref xml:id="azsw2e-d1e5710-Rd1e322">Imperatores
            Diocletianus, Maximianus</ref> Quamvis indubitati iuris sit, quotiens
            adulterii crimen intenditur, praesentiam accusatoris procedere oportere,
            tamen quoniam ex litteris tuis cognovimus materiam praepositi viatoris
            uxorem habitis quaestionibus cum Iuliano quondam adulterium commisisse
            detectam sub ipsa prolatione sententiae viatoris ipsius praesentiam
            postulasse, non putavimus confecto paene in iudicio facinore et iam
            agitata quaestione convicto praepositum ab excubiis limitis revocandum.
            * DIOCL. ET MAXIM. AA. AD POMPEIANUM. *&lt;A 287 D. S. NON. DEC. AA.
            CONSS.&gt; </p>
            </div>
            <div xml:id="azsw2e-d1e5710-Dd1e326">
               <head xml:id="azsw2e-d1e5710-Hd1e328">20</head>
               <p xml:id="azsw2e-d1e5710-d1e330">
                  <ref xml:id="azsw2e-d1e5710-Rd1e332">Imperatores
            Diocletianus, Maximianus</ref> Foedissimam earum nequitiam, quae pudorem
            suum alienis libidinibus prosternunt, non etiam earum, quae per vim
            stupro comprehensae sunt, inreprehensam voluntatem leges ulciscuntur,
            quando etiam inviolatae existimationis esse nec nuptiis earum aliis
            interdici merito placuit. * DIOCL. ET MAXIM. AA. DIDYMO. *&lt;A 290
            PP. III NON. OCT. IPSIS IIII ET III AA. CONSS.&gt; </p>
            </div>
            <div xml:id="azsw2e-d1e5710-Dd1e336">
               <head xml:id="azsw2e-d1e5710-Hd1e338">21</head>
               <p xml:id="azsw2e-d1e5710-d1e340">
                  <ref xml:id="azsw2e-d1e5710-Rd1e342">Imperatores
            Diocletianus, Maximianus</ref>  Ob commissa adulteria atque accusandas
            uxores certa tempora, quae utiliter computari solent, praescripta
            sunt. </p>
               <p xml:id="azsw2e-d1e5710-d1e345" n="1">
            Si igitur per occupationes publicas accusationem instituere
            non potuisti nec ante creditum tibi munus praescripta tempora transacta
            sunt, post depositam sollicitudinem qua detineris integram accusandi
            potestatem habebis. </p>
               <p xml:id="azsw2e-d1e5710-d1e348" n="2">
            Ad quam, cum vacare coeperis, properare debebis, ne effrenata
            licentia ad terrendam adversariam futurae accusationis speciem praetendas.
            * DIOCL. ET MAXIM. AA. SILANO. *&lt;A 290 PP. XIIII K. NOV. IPSIS
            IIII ET III AA. CONSS.&gt; </p>
            </div>
            <div xml:id="azsw2e-d1e5710-Dd1e353">
               <head xml:id="azsw2e-d1e5710-Hd1e355">22</head>
               <p xml:id="azsw2e-d1e5710-d1e357">
                  <ref xml:id="azsw2e-d1e5710-Rd1e359">Imperatores
            Diocletianus, Maximianus</ref> Si ea quae tibi stupro cognita est
            passim venalem formam exhibuit ac prostituta meretricio more vulgo
            se praebuit, adulterii crimen in ea cessat. * DIOCL. ET MAXIM. AA.
            OBRIMO. *&lt;A 290 PP. XII K. NOV. IPSIS IIII ET III AA. CONSS.&gt;
            </p>
            </div>
            <div xml:id="azsw2e-d1e5710-Dd1e363">
               <head xml:id="azsw2e-d1e5710-Hd1e365">23</head>
               <p xml:id="azsw2e-d1e5710-d1e367">
                  <ref xml:id="azsw2e-d1e5710-Rd1e369">Imperatores
            Diocletianus, Maximianus</ref>  Servi ob violatum contubernium adulterii
            accusare non possunt. </p>
               <p xml:id="azsw2e-d1e5710-d1e372" n="1">
            Is autem, qui post dissociatum matrimonium uxorem licito
            iure duxerit obque intentatae accusationis ac potentis patrocinii
            metum ei qui accusationem instituerat aurum et argentum dedit, ad
            recipiendum id ulciscendamque turpis lucri cupiditatem adire praesidem
            potest, qui examinatis partium adlegationibus et inquisita fide veri,
            si quid ab eo qui innocens est ob illati criminis timorem datum esse
            cognoverit, quemadmodum sententiam formare debeat, evidentibus iuris
            placitis instruetur. </p>
               <p xml:id="azsw2e-d1e5710-d1e375" n="2">
            Sin vero constiterit corrupti matrimonii velut mercedem ad
            captandam impunitatem solutam esse, eum, qui etiam adversus senatus
            consulti censuram cum foedissimo flagitio accepit, puniri iubebit.
            * DIOCL. ET MAXIM. AA. PROCULO. *&lt;A 290 PP. K. NOV. IPSIS IIII
            ET III AA. CONSS.&gt; </p>
            </div>
            <div xml:id="azsw2e-d1e5710-Dd1e379">
               <head xml:id="azsw2e-d1e5710-Hd1e381">24</head>
               <p xml:id="azsw2e-d1e5710-d1e383">
                  <ref xml:id="azsw2e-d1e5710-Rd1e385">Imperatores
            Diocletianus, Maximianus</ref> Etsi libidine intemperatae cupiditatis
            ex actorum lectione exarsisse te cognitum est, tamen cum ancillam
            comprehendisse et non liberam stuprasse detectum sit, ex huiusmodi
            sententia gravatam potius opinionem tuam quam infamia adflictam esse
            manifestum est. * DIOCL. ET MAXIM. AA. SOSSIANO. *&lt;A 291 PP. V
            ID. MART. TIBERIANO ET DIONE CONSS.&gt; </p>
            </div>
            <div xml:id="azsw2e-d1e5710-Dd1e389">
               <head xml:id="azsw2e-d1e5710-Hd1e391">25</head>
               <p xml:id="azsw2e-d1e5710-d1e393">
                  <ref xml:id="azsw2e-d1e5710-Rd1e395">Imperatores
            Diocletianus, Maximianus</ref> Quoniam Alexandrum, qui in crimen vocatur,
            etiam praescriptionem esse pollicitum eo nomine, quod accusator uxorem
            post comprehensum adulterium penes se habuisse videatur, et de statu
            suo agere nunc velle perspeximus, ita ordo quaestionis dirimendus
            videtur, ut in primis quidem de statu Alexandri quaeratur, ita ut,
            si eum liberum esse adhibita audientia deprehenderis, praescriptionis
            ei obiciendae facias potestatem: sin vero eundem servum esse cognoveris,
            remotis praescriptionis impedimentis in adulterium crimen protinus
            debebis inquirere ac, si eum detectum in eo flagitio esse perspexeris,
            poenam decernere, quam in adulterii crimen legum sanctio statuit.
            * DIOCL. ET MAXIM. AA. ET CC. CRISPINO. *&lt;A 293 D. V K. SEPT. AA.
            CONSS.&gt; </p>
            </div>
            <div xml:id="azsw2e-d1e5710-Dd1e399">
               <head xml:id="azsw2e-d1e5710-Hd1e401">26</head>
               <p xml:id="azsw2e-d1e5710-d1e403">
                  <ref xml:id="azsw2e-d1e5710-Rd1e405">Imperatores
            Diocletianus, Maximianus</ref> Commissum ante adulterium cum eo, cui
            se postea nuptiis sociavit, velamento matrimonii non extinguitur.
            * DIOCL. ET MAXIM. AA. ET CC. PHOEBO. *&lt;A 294 PP. XVIII K. IAN.
            CC. CONSS.&gt; </p>
            </div>
            <div xml:id="azsw2e-d1e5710-Dd1e409">
               <head xml:id="azsw2e-d1e5710-Hd1e411">27</head>
               <p xml:id="azsw2e-d1e5710-d1e413">
                  <ref xml:id="azsw2e-d1e5710-Rd1e415">Imperatores
            Diocletianus, Maximianus</ref> Ita nobis pudor cordi est, ut removeamus
            prisci iuris ambages et constituamus in adulterii quaestione abolitis
            de medio ceteris praescriptionibus praeter quinquennii temporis et
            lenocinii quod marito obicitur exceptionem, illam etiam, quae post
            solutum prius matrimonium ante denuntiationem nuptae competit, fidem
            criminis nosci. Indignum est enim, ut ultionem pudoris praestigiae
            versuti iuris excludant * DIOCL. ET MAXIM. AA. ET CC. CONCORDIO PRAES.
            NUMIDIAE. *&lt;A 295 PP. K. IUN. TUSCO ET ANULLINO CONSS.&gt; </p>
            </div>
            <div xml:id="azsw2e-d1e5710-Dd1e420">
               <head xml:id="azsw2e-d1e5710-Hd1e422">28</head>
               <p xml:id="azsw2e-d1e5710-d1e424">
                  <ref xml:id="azsw2e-d1e5710-Rd1e426">Imperator
            Constantinus</ref> Quae adulterium commisit, utrum domina cauponae
            an ministra fuerit, requiri debebit, et ita obsequio famulata servili,
            ut plerumque ipsa intemperantiae vina praebuerit: ut, si domina tabernae
            fuerit, non sit a vinculis iuris excepta, si vero potantibus ministerium
            praebuit, pro vilitate eius quae in reatum deducitur accusatione exclusa
            liberi qui accusantur abscedant, cum ab his feminis pudicitiae ratio
            requiratur, quae iuris nexibus detinentur et matris familias nomen
            obtinent, hae autem immunes ab iudiciaria severitate praestentur,
            quas vilitas vitae dignas legum observatione non credidit. * CONST.
            A. AFRICANO. *&lt;A 326 D.III NON.FEBR.HERACLEAE CONSTANTINO A.VII
            ET CONSTANTIO C. CONSS.&gt; </p>
            </div>
            <div xml:id="azsw2e-d1e5710-Dd1e430">
               <head xml:id="azsw2e-d1e5710-Hd1e432">29</head>
               <p xml:id="azsw2e-d1e5710-d1e434">
                  <ref xml:id="azsw2e-d1e5710-Rd1e436">Imperator
            Constantinus</ref>  Quamvis adulterii crimen inter publica referatur,
            quorum delatio in commune omnibus sine aliqua legis interpretatione
            conceditur, tamen ne volentibus temere liceat foedare conubia, proximis
            necessariisque personis solummodo placet deferri copiam accusandi,
            hoc est patri fratri nec non patruo et avunculo, quos verus dolor
            ad accusationem impellit. </p>
               <p xml:id="azsw2e-d1e5710-d1e439" n="1">
            Sed et his personis legem imponimus, ut crimen abolitione,
            si voluerint, compescant. </p>
               <p xml:id="azsw2e-d1e5710-d1e442" n="2">
            In primis maritum genialis tori vindicem esse oportet, cui
            quidem ex suspicione ream coniugem facere licet, vel eam, si tantum
            suspiciatur, penes se detinere non prohibetur: nec inscriptionis vinculo
            contineri, cum iure mariti accusaret, veteres retro principes adnuerunt.
            </p>
               <p xml:id="azsw2e-d1e5710-d1e445" n="3">
            Extraneos autem procul arceri ab accusatione censemus: nam
            etsi omne genus accusationis necessitas inscriptionis adstringat,
            nonnulli tamen proterve id faciunt et falsis contumeliis matrimonia
            deformant. </p>
               <p xml:id="azsw2e-d1e5710-d1e449" n="4">
            Sacrilegos autem nuptiarum gladio puniri oportet. * CONST.
            A. AD EUAGRIUM. *&lt;A 326 PP. NICOMEDIAE VII K. MAI. CONSTANTINO
            A. VII ET CONSTANTIO C. CONSS.&gt; </p>
            </div>
            <div xml:id="azsw2e-d1e5710-Dd1e453">
               <head xml:id="azsw2e-d1e5710-Hd1e455">30</head>
               <p xml:id="azsw2e-d1e5710-d1e457">
                  <ref xml:id="azsw2e-d1e5710-Rd1e459">Imperatores
            Constantius, Constans</ref> Cum vir nubit in feminam, femina viros
            proiectura quid cupiat? ubi sexus perdidit locum, ubi scelus est id
            quod non proficit scire, ubi venus mutatur in alteram formam, ubi
            amor quaeritur nec videtur: iubemus insurgere leges, armari iura gladio
            ultore, ut exquisitis poenis subdantur infames, qui sunt vel qui futuri
            sunt rei. * CONSTANTIUS ET CONSTANS AA. AD POP. *&lt;A 342 PP. ROMAE
            XVII K. IAN. CONSTANTIO III ET CONSTANTE II AA. CONSS.&gt; </p>
            </div>
            <div xml:id="azsw2e-d1e5710-Dd1e463">
               <head xml:id="azsw2e-d1e5710-Hd1e465">31</head>
               <p xml:id="azsw2e-d1e5710-d1e467">
                  <ref xml:id="azsw2e-d1e5710-Rd1e469">Imperatores
            Gratianus, Valentinianus, Theodosius</ref> In adulterii quaestione
            ab omni familia non solum mariti, sed etiam uxoris, quae tamen tunc
            temporis domi fuerit, quo adulterium dicatur admissum, quaerendum
            est sine defensione cuiusquam. * GRAT. VALENTIN. ET THEODOS. AAA.
            CYNEGIO PP. *&lt;A 385 D. III ID. DEC. CONSTANTINOPOLI ARCADIO A.
            ET BAUTONE CONSS.&gt; </p>
            </div>
            <div xml:id="azsw2e-d1e5710-Dd1e473">
               <head xml:id="azsw2e-d1e5710-Hd1e475">32</head>
               <p xml:id="azsw2e-d1e5710-d1e477">
                  <ref xml:id="azsw2e-d1e5710-Rd1e479">Imperatores
            Theodosius, Arcadius, Honorius</ref> Adulterii accusatione proposita
            praescriptiones civiles, quibus aut dos repeti fingitur aut ex ratione
            aliqua debitum flagitatur, quae occurrere atque perstrepere examini
            consuerunt, iussimus sequestrari nec earum obice aliquid negotio tarditatis
            adferri: sed accusatione fundata, hoc est cum constiterit, quo iure
            ( id est mariti vel extranei) quove tempore actio fuerit intromissa,
            discutiatur crimen, facti qualitas publicetur, cum et iurgia quae
            magnitudine superant praeponantur et civilis actio criminali iure
            postponatur, idem tamen, cum competere coeperit, habitura momenti,
            dummodo non obsit examini. * THEODOS. ARCAD. ET HONOR. AAA. RUFINO
            PP. *&lt;A 392 D. VII ID. DEC. CONSTANTINOPOLI ARCADIO A. II ET RUFINO
            CONSS.&gt; </p>
            </div>
            <div xml:id="azsw2e-d1e5710-Dd1e483">
               <head xml:id="azsw2e-d1e5710-Hd1e485">33</head>
               <p xml:id="azsw2e-d1e5710-d1e487">
                  <ref xml:id="azsw2e-d1e5710-Rd1e489">Imperatores
            Theodosius, Arcadius, Honorius</ref>  Si qui adulterii fuerint accusati
            et obtentu proximitatis intentata depulerint, per commemorationem
            necessitudinis fidem crimini derogando, dum existimatur non debere
            credi quod adlegatur, non potuisse committi, hi si postmodum in nuptias
            suas consortiumque convenerint, facinus illud, in quo fuerint accusati,
            manifesta fide atque indiciis evidentibus publicabunt. </p>
               <p xml:id="azsw2e-d1e5710-d1e492" n="1">
            Unde si qui eiusmodi reperti fuerint, iussimus in eosdem
            severissime vindicari et veluti convictum facinus confessumque puniri.
            * THEODOS. ARCAD. ET HONOR. AAA. RUFINO PP. *&lt;A 393 D. PRID. NON.
            DEC. CONSTANTINOPOLI THEODOSIO A. III ET ABUNDANTIO CONSS.&gt; </p>
            </div>
            <div xml:id="azsw2e-d1e5710-Dd1e497">
               <head xml:id="azsw2e-d1e5710-Hd1e499">34</head>
               <p xml:id="azsw2e-d1e5710-d1e501">
                  <ref xml:id="azsw2e-d1e5710-Rd1e503">Imperatores
            Honorius, Theodosius</ref> Si mulier repudii oblatione sine ulla legitima
            causa a se dati discesserit, ne viduitatem stupri procacitate commaculet,
            accusationem repudiato marito iure deferimus. * HONOR. ET THEODOS.
            AA. PALLADIO PP. *&lt;A 421 D. VI ID. MART. RAVENNAE EUSTATHIO ET
            AGRICOLA CONSS.&gt; </p>
            </div>
            <div xml:id="azsw2e-d1e5710-Dd1e507">
               <head xml:id="azsw2e-d1e5710-Hd1e509">35</head>
               <p xml:id="azsw2e-d1e5710-d1e511">
                  <ref xml:id="azsw2e-d1e5710-Rd1e513">Imperator
            Justinianus</ref>  Libertatem servorum, qui ad dominium pertinent uxoris
            vel mariti vel parentium eorum, repudio misso propter suspicionem
            criminis adulterii, legum conditores intra duorum mensum spatium post
            missionem repudii numerandum suspendi definiunt propter tormentorum
            quaestionem, si opus exegerit, eis imponendam. </p>
               <p xml:id="azsw2e-d1e5710-d1e516" n="1">
            Sin vero uxor matrimonio sub praefato modo dissoluto rebus
            humanis exempta fuerit, nihil de tempore, quousque servos eos propter
            memoratam causam permanere deceat, adiciunt. </p>
               <p xml:id="azsw2e-d1e5710-d1e519" n="2">
            Nobis vero necessarium esse videtur certum tempus etiam in
            hoc casu statuere propter dotis quaestionem, utrum in lucrum marito
            cedat an heredibus mulieris restituatur.</p>
               <p xml:id="azsw2e-d1e5710-d1e522" n="3">
            Sancimus itaque duos etiam menses post mortem mulieris servari,
            ut intra eos ante dicti servi permaneant et facultatem maritus habeat
            probationes adulterii per eos praestare: transacto vero memorato tempore
            licentiam habere heredem mulieris libertatem eis imponere, nisi per
            culpam eius maritus prohibitus fuerit causam adulterii, ipse videlicet
            imminens, exercere. * IUST. A. IOHANNI PP. *&lt;A 532 D. V K. NOV.
            CONSTANTINOPOLI POST CONSULATUM LAMPADII ET ORESTIS VV. CC. ANNO SECUNDO.&gt;
            

            </p>
            </div>
         </div>
      </body>
   </text>
</TEI>