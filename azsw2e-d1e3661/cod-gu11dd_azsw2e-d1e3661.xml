<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 21</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 21</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1892, v. 2</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e3661"><!-- azsw2e-l6t21 -->
            <head xml:id="azsw2e-d1e3661-Hd1e101">Titulus 21</head>
            <head xml:id="azsw2e-d1e3661-Hd1e103" type="question-title">De testamento militis</head>
            <div xml:id="azsw2e-d1e3661-Dd1e106">
               <head xml:id="azsw2e-d1e3661-Hd1e108">1</head>
               <p xml:id="azsw2e-d1e3661-d1e110">
                  <ref xml:id="azsw2e-d1e3661-Rd1e112">Imperator
            Antoninus</ref> Frater tuus miles si te specialiter bonis quae in
            paganico habebat heredem fecit, bona quae in castris reliquit petere
            non potes, etiamsi is qui eorum heres institutus est adire ea noluerit:
            sed ab intestato succedentes veniunt, modo si in eius loco substitutus
            non est et liquido probatur fratrem tuum castrensia bona ad te pertinere
            noluisse. Nam voluntas militis expeditione occupati pro iure servatur
            * ANT. A. FLORIO MIL. *&lt;A 212 ACCEPTA V ID, SEPT.DUOBUS ASPRIS
            CONSS.&gt; </p>
            </div>
            <div xml:id="azsw2e-d1e3661-Dd1e116">
               <head xml:id="azsw2e-d1e3661-Hd1e118">2</head>
               <p xml:id="azsw2e-d1e3661-d1e120">
                  <ref xml:id="azsw2e-d1e3661-Rd1e122">Imperator
            Antoninus</ref> Miles si castrensium tantummodo bonorum commilitonem
            suum instituit heredem, cetera bona eius ut intestati defuncti mater
            eius iure possedit. Quod si extraneum scripsit heredem isque adiit
            hereditatem, bona eius in te transferri non iure desideras * ANT.
            A. SEPTIMO MIL. *&lt;A 213 PP.XI K.MART.ANTONINO A.IIII ET BALBINO
            CONSS.&gt; </p>
            </div>
            <div xml:id="azsw2e-d1e3661-Dd1e126">
               <head xml:id="azsw2e-d1e3661-Hd1e128">3</head>
               <p xml:id="azsw2e-d1e3661-d1e130">
                  <ref xml:id="azsw2e-d1e3661-Rd1e132">Imperator
            Antoninus</ref>  Quamquam militum testamenta iuris vinculis non subiciantur,
            cum propter simplicitatem militarem quomodo velint et quomodo possint
            ea facere his concedatur, tamen in valeriani quondam centurionis testamento
            institutio etiam iure communi accepit auctoritatem. </p>
               <p xml:id="azsw2e-d1e3661-d1e135" n="1">
            Nam cum pater familias filiam ex duabus unciis, uxorem ex
            uncia heredem scripserit nec de residuis portionibus quicquam significaverit,
            in tres partes divisisse eum apparet hereditatem, ut duas habeat quae
            sextantem accepit, tertiam quae ex uncia est heres instituta. * ANT.
            A. VINDICIANO. *&lt;A 213 PP.K.NOV.ANTONINO A.IIII ET BALBINO CONSS.&gt;
            </p>
            </div>
            <div xml:id="azsw2e-d1e3661-Dd1e140">
               <head xml:id="azsw2e-d1e3661-Hd1e142">4</head>
               <p xml:id="azsw2e-d1e3661-d1e144">
                  <ref xml:id="azsw2e-d1e3661-Rd1e146">Imperator
            Alexander Severus</ref>  Si Rufinus vir clarissimus tribunus laticlavius
            maior annis lege definitis faciens testamentum te manumisit, iustam
            tibi libertatem competisse scire debes. </p>
               <p xml:id="azsw2e-d1e3661-d1e149" n="1">
            Quod si minor annis ex lege constitutis fuerit, cum faceret
            testamentum, lege impediente nullam libertatem adeptus es, quae in
            hac parte nec militibus remissa est. </p>
               <p xml:id="azsw2e-d1e3661-d1e152" n="2">
            Quod si idem testator causam manumittendi te habuit, quae
            probabilis vivo manumittente consilio futura esset, quia per fideicommissum
            data libertas a quolibet minore annis ei, cuius causa probari potuit,
            praestari debet, et ex testamento militis eiusmodi servis iustam libertatem
            competere consequens est. * ALEX. A. IUNIO. *&lt;A 222 PP.XVI K.DEC.ALEXANDRO
            A.CONS.&gt; </p>
            </div>
            <div xml:id="azsw2e-d1e3661-Dd1e156">
               <head xml:id="azsw2e-d1e3661-Hd1e158">5</head>
               <p xml:id="azsw2e-d1e3661-d1e160">
                  <ref xml:id="azsw2e-d1e3661-Rd1e162">Imperator
            Alexander Severus</ref> Ex testamento militis, sive adhuc in militia
            sive intra annum missus honeste decessit, hereditas et legata omnibus
            quibus relicta sunt debentur, quia inter cetera, quae militibus concessa
            sunt, liberum arbitrium quibus velint relinquendi supremis suis concessum
            est, nisi lex specialiter eos prohibuerit. * ALEX. A. SOZOMENO. *&lt;A
            224 PP. XVII K. FEBR. IULIANO ET CRISPINO CONSS.&gt; </p>
            </div>
            <div xml:id="azsw2e-d1e3661-Dd1e166">
               <head xml:id="azsw2e-d1e3661-Hd1e168">6</head>
               <p xml:id="azsw2e-d1e3661-d1e170">
                  <ref xml:id="azsw2e-d1e3661-Rd1e172">Imperator
            Alexander Severus</ref>  In testamento quidem eius, qui non miles fuit,
            si duobus heredibus institutis, altero, cui potuit usque ad tempus
            pubertatis parens facere testamentum, altero, cui posteaquam heres
            extitit substituere non potuit, invicem substitutio eisdem verbis
            facta esset, in eum solum casum eam locum habere et sententiis prudentium
            virorum et constitutionibus divorum parentium meorum placet, quo utrique
            pari ratione potuit substitui. </p>
               <p xml:id="azsw2e-d1e3661-d1e175" n="1">
            Sed cum ex testamento militis controversiam esse proponas,
            defuncta parvula eius filia, posteaquam heres extitit patri, cum qua
            simul aequis partibus heres institutus eras substitutione invicem
            facta, et mater quidem intestatae filiae sibi successionem defendat,
            tu autem ex substitutione ad te pertinere contendas, iuris quidem
            ratio manifesta est licere militibus proprio privilegio etiam heredibus
            extraneis, posteaquam heredes extiterint, mortuis substituere. </p>
               <p xml:id="azsw2e-d1e3661-d1e178" n="2">
            Sed tibi probandum est, an ita frater tuus senserit. * ALEX.
            A. VALENTI. *&lt;A 225 PP. XII K. MAI. FUSCO ET DEXTRO CONSS.&gt;
            </p>
            </div>
            <div xml:id="azsw2e-d1e3661-Dd1e182">
               <head xml:id="azsw2e-d1e3661-Hd1e184">7</head>
               <p xml:id="azsw2e-d1e3661-d1e186">
                  <ref xml:id="azsw2e-d1e3661-Rd1e188">Imperator
            Alexander Severus</ref>  Ex his verbis: " fortunato liberto meo
            do lego" vindicare tibi libertatem non potes, si pagani testamentum
            proponatur. </p>
               <p xml:id="azsw2e-d1e3661-d1e191" n="1">
            At enim cum testatorem militem fuisse proponas, si non errore
            ductus libertum te credidit, sed dandae libertatis animum habuit,
            libertatem, et quidem directam, competere tibi, sed et legati vindicationem
            habere praerogativa militaris privilegii praestat. * ALEX. A. FORTUNATO.
            *&lt;A 229 PP. XII K. IUL. ALEXANDRO A. III ET DIONE CONSS.&gt; </p>
            </div>
            <div xml:id="azsw2e-d1e3661-Dd1e195">
               <head xml:id="azsw2e-d1e3661-Hd1e197">8</head>
               <p xml:id="azsw2e-d1e3661-d1e199">
                  <ref xml:id="azsw2e-d1e3661-Rd1e201">Imperator
            Gordianus</ref> Certi iuris est militem ad tempus etiam heredem instituere
            posse. * GORD. A. AETERNIO MIL. *&lt;A 238 PP. III K. OCT. PIO ET
            PONTIANO CONSS.&gt; </p>
            </div>
            <div xml:id="azsw2e-d1e3661-Dd1e205">
               <head xml:id="azsw2e-d1e3661-Hd1e207">9</head>
               <p xml:id="azsw2e-d1e3661-d1e209">
                  <ref xml:id="azsw2e-d1e3661-Rd1e211">Imperator
            Gordianus</ref> Sicut certi iuris est militem, qui scit se filium
            habere aliosque scripsit heredes, tacite eum exheredare intellegi,
            ita si ignorans se filium habere alios scribat heredes, non esse filio
            ademptam hereditatem, sed minime valente testamento, si sit in potestate,
            eum ad successionem venire in dubiis non habetur. * GORD. A. VALERIO.
            *&lt;A 238 PP. V NON. OCT. PIO ET PONTIANO CONSS.&gt; </p>
            </div>
            <div xml:id="azsw2e-d1e3661-Dd1e216">
               <head xml:id="azsw2e-d1e3661-Hd1e218">10</head>
               <p xml:id="azsw2e-d1e3661-d1e220">
                  <ref xml:id="azsw2e-d1e3661-Rd1e222">Imperator
            Philippus</ref>  Si, cum vel in utero haberetur filia inscio patre
            milite, ab eo praeterita sit, vel cum in rebus humanis eam non esse
            falso rumore prolato pater putavit, nullam eius testamento fecit mentionem,
            silentium huiusmodi exheredationis notam nequaquam infligit. </p>
               <p xml:id="azsw2e-d1e3661-d1e225" n="1">
            Is autem miles, qui testamento filiam appellavit eique legatum
            dedit, non instituendo eam heredem exheredavit. * PHILIPP. A. ET PHILIPP.
            C. IUSTINO MIL. *&lt;A 246 PP. XII K. IUN. PRAESENTE ET ALBINO CONSS.&gt; 
            </p>
            </div>
            <div xml:id="azsw2e-d1e3661-Dd1e229">
               <head xml:id="azsw2e-d1e3661-Hd1e231">11</head>
               <p xml:id="azsw2e-d1e3661-d1e233">
                  <ref xml:id="azsw2e-d1e3661-Rd1e235">Imperator
            Philippus</ref> Captatorias institutiones et in militis testamento
            nullius esse momenti manifestum est. * PHILIPP. A. ET C. AEMILIO MIL.
            *&lt;A 246 PP. VII K. IUL. PRAESENTE ET ALBINO CONSS.&gt; </p>
            </div>
            <div xml:id="azsw2e-d1e3661-Dd1e239">
               <head xml:id="azsw2e-d1e3661-Hd1e241">12</head>
               <p xml:id="azsw2e-d1e3661-d1e243">
                  <ref xml:id="azsw2e-d1e3661-Rd1e245">Imperator
            Philippus</ref> In testamento militis legem falcidiam et in legatis
            et in fideicommissis cessare explorati iuris est. Sane si quid ultra
            vires patrimonii postulatur, competenti defensione tueri te potes
            * PHILIPP. A. ET C. DOMITIAE. *&lt;A 246 PP. VI NON. IUL. PRAESENTE
            ET ALBINO CONSS.&gt; </p>
            </div>
            <div xml:id="azsw2e-d1e3661-Dd1e249">
               <head xml:id="azsw2e-d1e3661-Hd1e251">13</head>
               <p xml:id="azsw2e-d1e3661-d1e253">
                  <ref xml:id="azsw2e-d1e3661-Rd1e255">Imperatores
            Valerianus, Gallienus</ref> Et militibus nostris, centurionibus quoque
            ob flagitium militare damnatis non aliarum quam castrensium rerum
            testamenta facere permittitur et intestatis iure proprio succeditur
            a fisco. * VALER. ET GALLIEN. AA. CLAUDIAE. *&lt;A 254 PP. NON. AUG.
            VALERIANO ET GALLIENO AA. CONSS.&gt; </p>
            </div>
            <div xml:id="azsw2e-d1e3661-Dd1e259">
               <head xml:id="azsw2e-d1e3661-Hd1e261">14</head>
               <p xml:id="azsw2e-d1e3661-d1e263">
                  <ref xml:id="azsw2e-d1e3661-Rd1e265">Imperatores
            Diocletianus, Maximianus</ref> Si a fratre suo militante mater vestra
            scripta heres successionem eius sibi quaesiit, quamvis testamenti
            scriptura non continet iuris observationem, hanc hereditatem fratrem
            testatoris vel eius filios ab intestato evincere non potuisse iure
            constitit. * DIOCL. ET MAXIM. AA. ET CC. HEREDIBUS MAXIMAE. *&lt;A
            294 S. V NON. MAI. AURRIS CC. CONSS.&gt; </p>
            </div>
            <div xml:id="azsw2e-d1e3661-Dd1e269">
               <head xml:id="azsw2e-d1e3661-Hd1e271">15</head>
               <p xml:id="azsw2e-d1e3661-d1e273">
                  <ref xml:id="azsw2e-d1e3661-Rd1e275">Imperator
            Constantinus</ref>  Milites in expeditione degentes, si uxores aut
            filios aut amicos aut commilitones suos, postremo cuiuslibet generis
            homines amplecti voluerint supremae voluntatis adfectu, quomodo possint
            ac velint testentur, nec uxorum aut filiorum eorum, cum voluntatem
            patris reportaverunt, meritum aut libertas dignitasque quaeratur.
            </p>
               <p xml:id="azsw2e-d1e3661-d1e278" n="1">
            Proinde sicut iuris rationibus licuit ac semper licebit,
            si quid in vagina aut in clipeo litteris sanguine suo rutilantibus
            adnotaverint, aut in pulvere inscripserint gladio sub ipso tempore,
            quo in proelio vitae sortem derelinquunt, huiusmodi voluntatem stabilem
            esse oportet. * CONSTANT. A. AD POP. *&lt;A 334 D.III ID.AUG.NICOMEDIAE
            OPTATO ET APULINO CONSS.&gt; </p>
            </div>
            <div xml:id="azsw2e-d1e3661-Dd1e283">
               <head xml:id="azsw2e-d1e3661-Hd1e285">16</head>
               <p xml:id="azsw2e-d1e3661-d1e287">
                  <ref xml:id="azsw2e-d1e3661-Rd1e289">Imperator
            Anastasius</ref> Scriniarios vel apparitores, qui virorum magnificorum
            magistrorum militum iussionibus vel actibus obtemperant, etsi nomina
            eorum matriculis militaribus referri videantur, nullatenus in ultimis
            a se conficiendis voluntatibus iuris militaris habere facultatem decernimus.
            * ANASTAS. A. HIERIO PP. *&lt;A 496 D.ID.FEBR.CONSTANTINOPOLI PAULO
            VC. CONS.&gt; </p>
            </div>
            <div xml:id="azsw2e-d1e3661-Dd1e293">
               <head xml:id="azsw2e-d1e3661-Hd1e295">17</head>
               <p xml:id="azsw2e-d1e3661-d1e297">
                  <ref xml:id="azsw2e-d1e3661-Rd1e299">Imperator
            Justinianus</ref> Ne quidam putarent in omni tempore licere militibus
            testamenta quomodo voluerint componere, sancimus his solis, qui in
            expeditionibus occupati sunt, memoratum indulgeri circa ultimas voluntates
            conficiendas beneficium. * IUST. A. MENAE PP. *&lt;A 529 D.IIII ID.APRIL.CONSTANTINOPOLI
            DECIO VC. CONS.&gt; </p>
            </div>
            <div xml:id="azsw2e-d1e3661-Dd1e303">
               <head xml:id="azsw2e-d1e3661-Hd1e305">18</head>
               <p xml:id="azsw2e-d1e3661-d1e307">
                  <ref xml:id="azsw2e-d1e3661-Rd1e309">Imperator
            Justinianus</ref> Licet antiquis legibus permittebatur pupillis, si
            tribunatum numeri mereantur, ultimum elogium conficere posse, attamen
            indignum nostris temporibus esse videtur eum, qui stabilem mentem
            nondum adeptus est, propter privilegia militum sapientium hominum
            iura pertractare et in tenera aetate ex tali licentia parentibus forte
            suis vel aliis propinquis nocere propriam substantiam extraneis relinquentem.
            Ideoque hoc fieri nullo modo concedimus * IUST. A. IOHANNI PP. *&lt;A
            532 D. XII K.NOV. CONSTANTINOPOLI POST CONSULATUM LAMPADII ET ORESTIS
            VV.CC.ANNO II &gt; 

            </p>
            </div>
         </div>
      </body>
   </text>
</TEI>