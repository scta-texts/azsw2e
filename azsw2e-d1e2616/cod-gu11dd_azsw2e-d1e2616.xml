<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 3</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 3</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1892, v. 2</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e2616"><!-- azsw2e-l5t3 -->
            <head xml:id="azsw2e-d1e2616-Hd1e101">Titulus 3</head>
            <head xml:id="azsw2e-d1e2616-Hd1e103" type="question-title">De donationibus ante nuptias vel propter nuptias et sponsaliciis.</head>
            <div xml:id="azsw2e-d1e2616-Dd1e106">
               <head xml:id="azsw2e-d1e2616-Hd1e108">1</head>
               <p xml:id="azsw2e-d1e2616-d1e110">
                  <ref xml:id="azsw2e-d1e2616-Rd1e112">Imperatores
            Severus, Antoninus</ref> Multum interest,
            si ea, quae donat vir futurus, tradiderit uxori et postea in dotem
            acceperit, an vero donandi animo dotem auxerit, ut videatur accepisse,
            quod non accepit. Priore enim casu donatio non impeditur, et
            res, quae in ea causa sunt, dotis effectae iudicio de dote peti possunt:
            posteriore autem nihil actum est donatione et, quod in dotem datum
            non est, non potest repeti * SEV. ET ANT. AA. METRODORO. *&lt;&gt;
            </p>
            </div>
            <div xml:id="azsw2e-d1e2616-Dd1e116">
               <head xml:id="azsw2e-d1e2616-Hd1e118">2</head>
               <p xml:id="azsw2e-d1e2616-d1e120">
                  <ref xml:id="azsw2e-d1e2616-Rd1e122">Imperator
            Alexander Severus</ref> Si praesidi provinciae probaveris, ut Eucliam
            uxorem duceres, munera te parentibus eius dedisse, nisi tibi Euclia
            nupserit, restitui tibi quod dedisti iubebit. * ALEX. A. ATTALO. *&lt;&gt; </p>
            </div>
            <div xml:id="azsw2e-d1e2616-Dd1e126">
               <head xml:id="azsw2e-d1e2616-Hd1e128">3</head>
               <p xml:id="azsw2e-d1e2616-d1e130">
                  <ref xml:id="azsw2e-d1e2616-Rd1e132">Imperator
            Alexander Severus</ref> Pollicitatione a fratre
            quondam tuo sponsalium causa facta, et si in stipulationem deducta
            ideo praestanda non fuerit, quoniam in dote uxor maritum fefellit,
            exceptionem adversus actionem ex stipulatu recte obicies. *
            ALEX. A. MARCELLAE. *&lt;&gt; </p>
            </div>
            <div xml:id="azsw2e-d1e2616-Dd1e137">
               <head xml:id="azsw2e-d1e2616-Hd1e139">4</head>
               <p xml:id="azsw2e-d1e2616-d1e141">
                  <ref xml:id="azsw2e-d1e2616-Rd1e143">Imperator
            Gordianus</ref> Quod sponsae ea lege donatur,
            ut tunc dominium eius adipiscatur, cum nuptiae fuerint secutae, sine
            effectu est. * GORD. A. MARCO. *&lt;A 239 PP. VIII K. DEC. GORDIANO
            A. ET AVIOLA CONSS.&gt; </p>
            </div>
            <div xml:id="azsw2e-d1e2616-Dd1e147">
               <head xml:id="azsw2e-d1e2616-Hd1e149">5</head>
               <p xml:id="azsw2e-d1e2616-d1e151">
                  <ref xml:id="azsw2e-d1e2616-Rd1e153">Imperatores
            Valerianus, Gallienus</ref> Ea, quae tibi ut sponsae daturum se repromisit
            is, qui te ficto caelibatu, cum aliam matrem familias domi reliquisset,
            sollicitavit ad nuptias, petere cum effectu non potest, cum tu sponsa
            uxore domi posita non fuisti. * VALER. ET GALLIEN. AA. THEODORAE. *&lt;A 258 ACC. XV ID. MAI. ANTIOCHIAE TUSCO
            ET BASSO CONSS.&gt; </p>
            </div>
            <div xml:id="azsw2e-d1e2616-Dd1e157">
               <head xml:id="azsw2e-d1e2616-Hd1e159">6</head>
               <p xml:id="azsw2e-d1e2616-d1e161">
                  <ref xml:id="azsw2e-d1e2616-Rd1e163">Imperator
            Aurelianus</ref> Cum in te simplicem donationem dicas factam esse
            die nuptiarum et in ambiguo possit venire, utrum a sponso an marito
            donatum sit, sic distinguendum est, ut, si in tua domo donum acceptum
            est, ante nuptias videatur facta esse donatio, quod si penes se dedit
            sponsus, retrahi possit: uxor enim fuisti. * AUREL. A. DONATAE. *&lt;&gt;
            </p>
            </div>
            <div xml:id="azsw2e-d1e2616-Dd1e167">
               <head xml:id="azsw2e-d1e2616-Hd1e169">7</head>
               <p xml:id="azsw2e-d1e2616-d1e171">
                  <ref xml:id="azsw2e-d1e2616-Rd1e173">Imperatores
            Carus, Carinus, Numerianus</ref> Si, cum ante nuptias munera darentur,
            ita conventum est atque huiusmodi conscripta pactio est, ut, si qua
            fors extitisset contra voluntatem eius et matrimonium distraxisset,
            tunc quae data erant apud eum qui dedisset heredemve eius remanerent,
            potest, qui eius hereditatem accepit, cui pacta puella munera supra
            dicta lege susceperat, eadem iure postulare. * CARUS CARINUS ET NUMER.
            AAA. IUNCIANAE. *&lt; PP. K. APRIL.&gt; </p>
            </div>
            <div xml:id="azsw2e-d1e2616-Dd1e177">
               <head xml:id="azsw2e-d1e2616-Hd1e179">8</head>
               <p xml:id="azsw2e-d1e2616-d1e181">
                  <ref xml:id="azsw2e-d1e2616-Rd1e183">Imperatores
            Diocletianus, Maximianus</ref> Si ante matrimonium
            maior quinque et viginti annis constitutus sponsae suae, licet ante
            sponsalia, fundum donavit eamque in vacuam induxit possessionem, postea
            nullo titulo superstitem vel testamento eundem relinquentem alienare
            potuisse certi ac manifesti iuris est. * DIOCL. ET MAXIM. AA.
            ET CC. EUPHROSYNO. *&lt;A 293 D. K. MAI. TIRALLO AA. CONSS.&gt; </p>
            </div>
            <div xml:id="azsw2e-d1e2616-Dd1e187">
               <head xml:id="azsw2e-d1e2616-Hd1e189">9</head>
               <p xml:id="azsw2e-d1e2616-d1e191">
                  <ref xml:id="azsw2e-d1e2616-Rd1e193">Imperatores
            Diocletianus, Maximianus</ref> Cum te sponsae filii tui quaedam donasse
            confitearis, perfectam donationem rescindi nec nostro oportet rescripto,
            quam tua voluntas iurisque auctoritas fecit ratam. * DIOCL. ET MAXIM.
            AA. ET CC. IULIANO. *&lt;A 293 VIII K. IAN. AA. CONSS.&gt; </p>
            </div>
            <div xml:id="azsw2e-d1e2616-Dd1e198">
               <head xml:id="azsw2e-d1e2616-Hd1e200">10</head>
               <p xml:id="azsw2e-d1e2616-d1e202">
                  <ref xml:id="azsw2e-d1e2616-Rd1e204">Imperatores
            Diocletianus, Maximianus</ref> Si filiae tuae
            sponsus ei mancipium donavit ac tu in eum iumenta liberalitatis ratione
            contulisti nec nuptiis secutis contra iuris rationem quod dederat
            abstulit, non invicem datorum restitutio, sed eius quod illicite rapuit
            repetitio competit. * DIOCL. ET MAXIM. AA. ET CC. DIONYSIO.
            *&lt;&gt; </p>
            </div>
            <div xml:id="azsw2e-d1e2616-Dd1e208">
               <head xml:id="azsw2e-d1e2616-Hd1e210">11</head>
               <p xml:id="azsw2e-d1e2616-d1e212">
                  <ref xml:id="azsw2e-d1e2616-Rd1e214">Imperatores
            Diocletianus, Maximianus</ref> Si tibi res proprias liberalitatis
            causa sponsus tuus tradidit, eo, quod ab hostibus postea interfectus
            est, irrita donatio fieri non potest. * DIOCL. ET MAXIM. AA. ET CC.
            NEAE. *&lt;&gt; </p>
            </div>
            <div xml:id="azsw2e-d1e2616-Dd1e218">
               <head xml:id="azsw2e-d1e2616-Hd1e220">12</head>
               <p xml:id="azsw2e-d1e2616-d1e222">
                  <ref xml:id="azsw2e-d1e2616-Rd1e224">Imperatores
            Diocletianus, Maximianus</ref> Si mater vestra
            filiae suae sponso vel marito praedia sine ulla repetendi lege donavit
            et eum in vacuam induxit possessionem, nuptiis divortio solutis perfecta
            non dissolvitur donatio. * DIOCL. ET MAXIM. AA. ET CC. TIMOCLEAE ET CLEOTIMAE. *&lt;A 294 S. VI ID. FEBR. SIRMI CC. CONSS.&gt;
            </p>
            </div>
            <div xml:id="azsw2e-d1e2616-Dd1e228">
               <head xml:id="azsw2e-d1e2616-Hd1e230">13</head>
               <p xml:id="azsw2e-d1e2616-d1e232">
                  <ref xml:id="azsw2e-d1e2616-Rd1e234">Imperatores
            Diocletianus, Maximianus</ref> De rebus in sponsam donationis gratia
            collatis creditores mariti facti, si non prius obligatas sibi probent,
            eam convenire minime possunt. * DIOCL. ET MAXIM. AA. ET CC. ALEXANDRO.
            *&lt;&gt; </p>
            </div>
            <div xml:id="azsw2e-d1e2616-Dd1e238">
               <head xml:id="azsw2e-d1e2616-Hd1e240">14</head>
               <p xml:id="azsw2e-d1e2616-d1e242">
                  <ref xml:id="azsw2e-d1e2616-Rd1e244">Imperatores
            Diocletianus, Maximianus</ref> Si consentiente matre sua sponsus filiae
            tuae mancipia donavit et his acceptis in dotem non aestimatis in matrimonio
            post decessit, mater eademque heres eius pretium offerens restitutionem
            eorum improbe recusat. * DIOCL. ET MAXIM. AA. ET CC. AURELIAE. *&lt;&gt;
            </p>
            </div>
            <div xml:id="azsw2e-d1e2616-Dd1e248">
               <head xml:id="azsw2e-d1e2616-Hd1e250">15</head>
               <p xml:id="azsw2e-d1e2616-d1e252">
                  <ref xml:id="azsw2e-d1e2616-Rd1e254">Imperator
            Constantinus</ref>  Cum veterum sententia displiceat, quae donationes
            in sponsam nuptiis quoque non secutis decrevit valere, ea, quae largiendi
            animo inter sponsos et sponsas iure celebrantur, redigi ad huiusmodi
            condiciones iubemus, ut, sive adfinitatis coeundae causa sive non
            ita, vel in potestate patris degentes vel ullo modo proprii iuris
            constituti tamquam futuri causa matrimonii aliquid sibi ipsi vel consensu
            parentum mutuo largiantur, si quidem sponsus vel parens eius sortiri
            noluerit uxorem, id quod ab eo donatum fuerit nec repetatur traditum
            est, si quid apud donatorem resedit, ad sponsam et heredes eius submotis
            ambagibus transferatur. </p>
               <p xml:id="azsw2e-d1e2616-d1e257" n="1">
            Quod si sponsa vel is in cuius agit potestate causam non
            contrahendi matrimonii praebuerit, tunc sponso eiusque heredibus sine
            aliqua deminutione per condictionem aut per utilem in rem actionem
            redhibeantur. </p>
               <p xml:id="azsw2e-d1e2616-d1e260" n="2">
            Quae similiter observari oportet et si ex parte sponsae in
            sponsum donatio facta sit. * CONST. A. AD MAXIMUM PU. *&lt;A 319 D.
            XVII K. NOV. CONSTANTINO A. V ET LICINIO C. CONSS.&gt; </p>
            </div>
            <div xml:id="azsw2e-d1e2616-Dd1e265">
               <head xml:id="azsw2e-d1e2616-Hd1e267">16</head>
               <p xml:id="azsw2e-d1e2616-d1e269">
                  <ref xml:id="azsw2e-d1e2616-Rd1e271">Imperator
            Constantinus</ref>  Si ab sponso rebus sponsae donatis interveniente
            osculo ante nuptias hunc vel illam mori contigerit, dimidiam partem
            rerum donatarum ad superstitem pertinere praecipimus, dimidiam ad
            defuncti vel defunctae heredes, cuiuslibet gradus sint et quocumque
            iure successerint, ut donatio stare pro parte media et solvi pro parte
            media videatur: osculo vero non interveniente, sive sponsus sive sponsa
            obierit, totam infirmari donationem et donatori sponso vel heredibus
            eius restitui. </p>
               <p xml:id="azsw2e-d1e2616-d1e274" n="1">
            Quod si sponsa interveniente vel non interveniente osculo
            donationis titulo ( quod raro accidit) fuerit aliquid sponso largita
            et ante nuptias hunc vel illam mori contigerit, omni donatione infirmata
            ad donatricem sponsam sive eius successores donatarum rerum dominium
            transferatur. * CONST. A. AD TIBERIANUM VIC. HISPANIARUM. *&lt;A 336 D. ID. IUL.
            CONSTANTINOPOLI NEPOTIANO ET FACUNDO CONSS.&gt; </p>
            </div>
            <div xml:id="azsw2e-d1e2616-Dd1e278">
               <head xml:id="azsw2e-d1e2616-Hd1e280">17</head>
               <p xml:id="azsw2e-d1e2616-d1e282">
                  <ref xml:id="azsw2e-d1e2616-Rd1e284">Imperatores
            Theodosius, Valentinianus</ref> Minoribus aetate feminis etiam actorum
            testificatione in ante nuptias donatione ad eas facta omissa, si patris
            auxilio destitutae sint, iuste consulitur, ut firma donatio sit. *
            THEODOS. ET VALENTIN. AA. HIERIO PP. *&lt;A 428
            D. X K. MART. CONSTANTINOPOLI TAURO ET FELICE CONSS.&gt; </p>
            </div>
            <div xml:id="azsw2e-d1e2616-Dd1e288">
               <head xml:id="azsw2e-d1e2616-Hd1e290">18</head>
               <p xml:id="azsw2e-d1e2616-d1e292">
                  <ref xml:id="azsw2e-d1e2616-Rd1e294">Imperator
            Zeno</ref> Si liberis ex priore matrimonio procreatis pater ad secundas
            migraverit nuptias vel non migraverit, nihil omnino filiis prioris
            coniugii ex donatione ante nuptias, quam ipse vel alius pro ipso uxori
            quondam eius matri communium liberorum donaverat, servare cogatur,
            quoniam et mater liberis ex priore matrimonio extantibus post secundas
            nuptias multoque amplius, si non fuerit alteri marito sociata, nihil
            isdem filiis ex dote, quam patri eorum ipsa vel alius pro ea obtulerit
            , servare compellitur. * ZENO A. SEBASTIANO PP. *&lt;A 479 D. K. MAI.
            ZENONE A. CONS.&gt; </p>
            </div>
            <div xml:id="azsw2e-d1e2616-Dd1e298">
               <head xml:id="azsw2e-d1e2616-Hd1e300">19</head>
               <p xml:id="azsw2e-d1e2616-d1e302">
                  <ref xml:id="azsw2e-d1e2616-Rd1e304">Imperator
            Justinus</ref>  Si constante matrimonio consilium augendae dotis inierit
            vel uxor forte vel eius nomine quilibet alius, nihilo minus marito
            quoque liceat seu pro marito cuilibet alii tanto donationem ante nuptias
            additamento maiorem facere, quanto dotis augetur titulus, nec obsit
            in huiusmodi munificentiis interdictas esse liberalitates tempore
            nuptiarum: indulgendum est namque consensui communi partium, ne, cum
            negetur augendae potestas donationis, dotis etiam pigrius constituatur
            augmentum. </p>
               <p xml:id="azsw2e-d1e2616-d1e307" n="1">
            Idemque licere praecipimus etiam in his matrimoniis, in quibus
            interdum accidit ante nuptias quidem donationem nullam esse, solam
            vero dotem marito mulierem obtulisse, ut etiam tunc muliere dotem
            augente liceat marito quoque donationem in uxorem suam eiusdem quantitatis
            facere, quantum aucta dos continere dignoscitur: pactis videlicet
            de redhibitione vel retentione auctae dotis vel donationis, prout
            partes consenserint, pro iam statuto modo ineundis sive iniungendis
            veteribus pactis, quae initio nuptiarum de ante nuptias donatione
            et dote principaliter constituenda inita sunt. </p>
               <p xml:id="azsw2e-d1e2616-d1e310" n="2">
            Iura etiam hypothecarum, quae in augenda dote vel donatione
            fuerint, ex eo tempore initium accipiant, ex quo eaedem hypothecae
            contractae sunt, et non ad prioris dotis vel ante nuptias donationis
            tempora referantur. </p>
               <p xml:id="azsw2e-d1e2616-d1e313" n="3">
            Sed et si e contrario maritus et uxor ad deminuendam dotem
            et ante nuptias donationem consenserint, licere eis ad similitudinem
            deminutionis quae in dote fit etiam ante nuptias minuere donationem,
            ut pacta de amborum deminutionibus ineunda firma et legitima esse
            intellegantur: exceptis videlicet his casibus, in quibus aut maritus
            ex priore matrimonio liberos habens ad secundas migraverit nuptias,
            aut uxor similiter ex anteriore matrimonio liberis ei existentibus
            secundo marito se iunxerit. In hoc enim secundo matrimonio vel a parte
            mariti vel a parte mulieris vel ab utraque, si hoc etiam evenerit,
            interdictam esse deminutionem dotis et ante nuptias donationis, ne
            aliquid adversus filios prioris matrimonii machinari videatur, censemus
            * IUSTINUS A. ARCHELAO PP. *&lt;A 527 ? &gt; </p>
            </div>
            <div xml:id="azsw2e-d1e2616-Dd1e317">
               <head xml:id="azsw2e-d1e2616-Hd1e319">20</head>
               <p xml:id="azsw2e-d1e2616-d1e321">
                  <ref xml:id="azsw2e-d1e2616-Rd1e323">Imperator
            Justinianus</ref>  Cum multae nobis interpellationes factae sunt adversus
            maritos, qui decipiendo suas uxores faciebant donationes, quas ante
            nuptias antiquitas nominavit, insinuare autem eas actis intervenientibus
            supersedebant, ut ineffectae maneant et ipsi quidem commoda dotis
            lucrentur, uxores autem sine nuptiali remedio relinquantur, sancimus
            nomine prius emendato ita rem corrigi et non ante nuptias donationem
            eam vocari, sed propter nuptias donationem. </p>
               <p xml:id="azsw2e-d1e2616-d1e326" n="1">
            Quare enim dotem quidem et constante matrimonio mulier marito
            dare conceditur, donationem autem marito nisi ante nuptias facere
            non permittitur? et quae huius rei differentia rationabilis potest
            inveniri, cum melius erat mulieribus propter fragilitatem sexus quam
            maribus subveniri? </p>
               <p xml:id="azsw2e-d1e2616-d1e329" n="2">
            Sicut enim dos propter nuptias fit et sine nuptiis quidem
            nulla dos intellegitur , sine dote autem nuptiae possunt celebrari,
            ita et in donationibus, quas mariti faciunt vel pro his alii, debet
            esse aperta licentia et constante matrimonio talem donationem facere,
            quae quasi antipherna possit intellegi et non simplex donatio. Ideo
            enim et antiqui iuris conditores inter donationes etiam dotes connumerant
            </p>
               <p xml:id="azsw2e-d1e2616-d1e332" n="3">
            Si igitur et nomine et substantia nihil distat a dote ante
            nuptias donatio, quare non etiam ea simili modo et matrimonio contracto
            dabitur? </p>
               <p xml:id="azsw2e-d1e2616-d1e336" n="4">
            Sancimus itaque omnes licentiam habere sive priusquam matrimonia
            contraxerint sive postea donationes mulieribus dare propter dotis
            dationem, ut non simplices donationes intellegantur, sed propter dotem
            et propter nuptias factae. Simplices etenim donationes non propter
            nuptias fiunt, sed propter nuptias vetitae sunt: et propter alias
            causas et libidinem forsitan vel unius partis egestatem, non propter
            ipsam nuptiarum adfectionem efficiuntur </p>
               <p xml:id="azsw2e-d1e2616-d1e339" n="5">
            Si igitur dote iam praestita maritus nulla ante nuptias facta
            donatione donare mulieri res maluerit, ita tamen, ut dotis quantitatem
            non excedant, et hoc ipsum significaverit, quod non simplicem faciat
            donationem, sed propter dotem iam conscriptam et ipse ad donationem
            venerit, licebit ei hoc facere et supponatur pactis dotalibus huiusmodi
            donatio. Et si quidem hoc fuerit specialiter expressum, pacta conventa
            servari oportet </p>
               <p xml:id="azsw2e-d1e2616-d1e342" n="6">
            Sin autem donatio quidem talis facta sit, utpote autem dotali
            instrumento antecedente nulla pacta tali donationi post nuptias inserantur,
            re ipsa videatur esse hoc pactum, et secundum dotales conventiones
            intellegantur et in tali donatione pacta fuisse conventa, ut aequis
            passibus utraque ambulet tam dos quam donatio. </p>
               <p xml:id="azsw2e-d1e2616-d1e345" n="7">
            Ita tamen, ut leoniana constitutio, quae super exaequatione
            pactionum loquitur non in quantitate, sed in partibus, maneat in his
            casibus intacta, et non solum ea immutilata custodiatur, sed etiam
            nostra, quam de interpretatione eius fecimus ambiguitatem eius tollentes:
            disparibus etenim pactionibus factis maiorem lucri partem ad minorem
            deducendam esse censemus, ut eodem modo uterque minorem partem lucretur.
            </p>
               <p xml:id="azsw2e-d1e2616-d1e348" n="8">
            Similique modo si facta quidem fuerit talis donatio, quae
            antea quidem ante nuptias vocabatur, nunc autem propter nuptias, non
            autem ante nuptias fuerit actis intervenientibus insinuata, licebit
            et constante matrimonio eam insinuare, nullo obstaculo penitus ex
            nuptiarum interventu faciendo: si enim fieri eas post nuptias concedatur,
            multo magis insinuari. </p>
               <p xml:id="azsw2e-d1e2616-d1e351" n="9">
            Similique modo et ea constitutio, quam pro augendis tam dotibus
            quam ante nuptias donationibus fecimus, intacta illabataque conservetur:
            omnibus videlicet, quae de simplicibus donationibus inter maritum
            et uxorem constante matrimonio vel a veteribus vel a nobis statuta
            sunt, in suo robore duraturis. * IUST. A. IOHANNI PP. *&lt;A 531533
            &gt; 

            </p>
            </div>
         </div>
      </body>
   </text>
</TEI>