<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 4</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 4</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1877, v. 1</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e4158"><!-- azsw2e-l7t4 -->
            <head xml:id="azsw2e-d1e4158-Hd1e101">Titulus 4</head>
            <head xml:id="azsw2e-d1e4158-Hd1e103" type="question-title">De fideicommissariis libertatibus</head>
            <div xml:id="azsw2e-d1e4158-Dd1e106">
               <head xml:id="azsw2e-d1e4158-Hd1e108">1</head>
               <p xml:id="azsw2e-d1e4158-d1e110">
                  <ref xml:id="azsw2e-d1e4158-Rd1e112">Imperatores
            Severus, Antoninus</ref>  Cum proponas hereditatem
            eius aditam non esse, a quo tibi fideicommissariam libertatem relictam
            dicis, et ab intestato alium quam qui scriptus erat hereditatem possedisse,
            si non a legitimo quoque herede fideicommissaria libertas repetita
            est, nullo iure praestari eam ab eo qui rogatus non est desideras.
            </p>
               <p xml:id="azsw2e-d1e4158-d1e115" n="1">
            Plane si pecunia accepta heredem institutum omisisse hereditatem
            docueris, libertatem tibi praestare cogetur. * SEV. ET ANT.
            AA. *&lt;A 197 PP. XIII K. MART. LATERANO
            ET RUFINO CONSS.&gt; </p>
            </div>
            <div xml:id="azsw2e-d1e4158-Dd1e119">
               <head xml:id="azsw2e-d1e4158-Hd1e121">2</head>
               <p xml:id="azsw2e-d1e4158-d1e123">
                  <ref xml:id="azsw2e-d1e4158-Rd1e125">Imperator
            Antoninus</ref> Quamvis codicilli, quibus avunculo defunctae legatus
            esse videaris, falsi pronuntiati sunt, tamen si ante motam criminis
            quaestionem iustam libertatem es a legatario consecutus, posterior
            eventus non infirmat ita datam libertatem. Plane secundum divi hadriani
            constitutionem datur heredi viginti aureorum repetitio * ANT. A. VALERIO.
            *&lt;A D. XVIII K. AUG. EODEM ANTONIO A........... CONSS.&gt;
            </p>
            </div>
            <div xml:id="azsw2e-d1e4158-Dd1e129">
               <head xml:id="azsw2e-d1e4158-Hd1e131">3</head>
               <p xml:id="azsw2e-d1e4158-d1e133">
                  <ref xml:id="azsw2e-d1e4158-Rd1e135">Imperator
            Alexander Severus</ref> Cum libertatem mulieribus
            sub condicione datam proponas, quid dubium est eos, qui ex his ante
            impletam eam eduntur, servos nasci et pertinere ad heredes iure dominii?
            his enim demum succursum est, qui post moram praestandae libertatis
            progeniti sunt, ut liberi et ingenui viderentur. * ALEX. A.
            LUCIO. *&lt;A 222? &gt; </p>
            </div>
            <div xml:id="azsw2e-d1e4158-Dd1e140">
               <head xml:id="azsw2e-d1e4158-Hd1e142">4</head>
               <p xml:id="azsw2e-d1e4158-d1e144">
                  <ref xml:id="azsw2e-d1e4158-Rd1e146">Imperator
            Alexander Severus</ref> Si voluntate domini
            in libertate morata est, cui fideicommissaria libertas debita fuerit,
            secundum senatus consultum et constitutiones ad id pertinentes civis
            Romana facta ingenuos peperit. Sed si numquam ab ea libertas
            petita est, sibimet imputare debet, cum interea ex ea progeniti servi
            sint * ALEX. A. ARRIANO. *&lt;A 222? &gt; </p>
            </div>
            <div xml:id="azsw2e-d1e4158-Dd1e150">
               <head xml:id="azsw2e-d1e4158-Hd1e152">5</head>
               <p xml:id="azsw2e-d1e4158-d1e154">
                  <ref xml:id="azsw2e-d1e4158-Rd1e156">Imperator
            Alexander Severus</ref> Minor annis lege definitis
            nec per fideicommissum libertatem supremis suis relinquere potest
            nisi his, quorum causam probare potest. * ALEX. A. DIONYSIO. *&lt;A
            222? &gt; </p>
            </div>
            <div xml:id="azsw2e-d1e4158-Dd1e160">
               <head xml:id="azsw2e-d1e4158-Hd1e162">6</head>
               <p xml:id="azsw2e-d1e4158-d1e164">
                  <ref xml:id="azsw2e-d1e4158-Rd1e166">Imperator
            Alexander Severus</ref> Deberi etiam alienae
            ancillae fideicommissariam libertatem placuit: nec deficit hoc debitum,
            si interim domina, si modo nihil ex iudicio eius, qui quaeve reliquit
            libertatem, percepit, noluit vendere, quia possit tempore procedente,
            ubicumque occasio redimendae ancillae fuerit, praestari libertas.
            * ALEX. A. MAXIMO. *&lt;&gt; </p>
            </div>
            <div xml:id="azsw2e-d1e4158-Dd1e170">
               <head xml:id="azsw2e-d1e4158-Hd1e172">7</head>
               <p xml:id="azsw2e-d1e4158-d1e174">
                  <ref xml:id="azsw2e-d1e4158-Rd1e176">Imperator
            Alexander Severus</ref> Hi, quibus per fideicommissum
            libertas supremis iudiciis relinquitur, eorum liberti efficiuntur,
            a quibus manumittuntur. * ALEX.A. NICOMEDI. *&lt;A 225 PP. K. APRIL.
            FUSCO ET DEXTRO CONSS.&gt; </p>
            </div>
            <div xml:id="azsw2e-d1e4158-Dd1e180">
               <head xml:id="azsw2e-d1e4158-Hd1e182">8</head>
               <p xml:id="azsw2e-d1e4158-d1e184">
                  <ref xml:id="azsw2e-d1e4158-Rd1e186">Imperator
            Alexander Severus</ref> Cum proponas fideicommissariam
            libertatem ita tibi datam, si uxori testatoris placuisset, licet non
            adeunte hereditatem ad filium solida hereditas pertinere coepit, non
            refragante tamen uxore testatoris potes petere libertatem. *
            ALEX. A. EUTYCHETI. *&lt;A 225 PP. XV K. SEPT. FUSCO ET DEXTRO CONSS.&gt;
            </p>
            </div>
            <div xml:id="azsw2e-d1e4158-Dd1e190">
               <head xml:id="azsw2e-d1e4158-Hd1e192">9</head>
               <p xml:id="azsw2e-d1e4158-d1e194">
                  <ref xml:id="azsw2e-d1e4158-Rd1e196">Imperator
            Alexander Severus</ref> Fideicommissaria quidem
            libertas ita tibi relicta, cum testatoris filius ad annum vigensimum
            quintum pervenisset, non intercidit, licet heredem intra praestitutam
            aetatem decessisse proponas: tempore quippe, quo, si viveret, praefinitam
            aetatem impleturus foret, spem libertatis non intercidere vetus placitum
            est. * ALEX. A. MERCURIALI. *&lt;A 231 PP. K. APRIL. POMPEIANO ET PELIGNO CONSS.&gt; </p>
            </div>
            <div xml:id="azsw2e-d1e4158-Dd1e201">
               <head xml:id="azsw2e-d1e4158-Hd1e203">10</head>
               <p xml:id="azsw2e-d1e4158-d1e205">
                  <ref xml:id="azsw2e-d1e4158-Rd1e207">Imperatores
            Valerianus, Gallienus</ref>  Etsi non adscripta libertate testator
            servum suum tutorem filiis suis dederit, receptum est et libertatis
            et pupillorum favore, ut per fideicommissum manumisisse eum videatur.
            </p>
               <p xml:id="azsw2e-d1e4158-d1e210" n="1">
            Et si non suum proprium, sed alienum servum condicionem eius
            sciens tutorem adscripserit, aeque fideicommissariam libertatem datam,
            nisi aliud evidenter defunctum sensisse appareat, prudentibus placuit.
            * VALER. ET GALLIEN. AA. DAPHNO. *&lt;A 260 PP. III K. MART. SAECULARE ET DONATO CONSS.&gt;
            </p>
            </div>
            <div xml:id="azsw2e-d1e4158-Dd1e214">
               <head xml:id="azsw2e-d1e4158-Hd1e216">11</head>
               <p xml:id="azsw2e-d1e4158-d1e218">
                  <ref xml:id="azsw2e-d1e4158-Rd1e220">Imperatores
            Diocletianus, Maximianus</ref>  Si servus fuisti
            ac tibi per fideicommissum libertas relicta fuerit, pervides sine
            manumissione te ad libertatem pervenire non potuisse. </p>
               <p xml:id="azsw2e-d1e4158-d1e223" n="1">
            Quapropter si verbis precariis constitutus servus libertatem
            accepisti, adiri praeses provinciae oportet, ut causa cognita, si
            tibi deberi libertatem perspexerit, ad manumittendum eum qui debet
            urgueat vel, si latitet, contra latitantem interposito decreto tibi
            prospiciat. * DIOCL. ET MAXIM. AA. ET CC. FLAVIANO. *&lt; SINE
            DIE ET CONSS.&gt; </p>
            </div>
            <div xml:id="azsw2e-d1e4158-Dd1e227">
               <head xml:id="azsw2e-d1e4158-Hd1e229">12</head>
               <p xml:id="azsw2e-d1e4158-d1e231">
                  <ref xml:id="azsw2e-d1e4158-Rd1e233">Imperatores
            Diocletianus, Maximianus</ref> Ex verbo "commendo" testamento
            vel codicillis non videri fideicommissariam libertatem relictam auctoritate
            iuris declaratur. * DIOCL. ET MAXIM. AA. ET CC. IRENAEO. *&lt;A 294
            S. XVII K. MAI. SIRMI CC. CONSS.&gt; </p>
            </div>
            <div xml:id="azsw2e-d1e4158-Dd1e237">
               <head xml:id="azsw2e-d1e4158-Hd1e239">13</head>
               <p xml:id="azsw2e-d1e4158-d1e241">
                  <ref xml:id="azsw2e-d1e4158-Rd1e243">Imperatores
            Diocletianus, Maximianus</ref> Si te, donatam ante matrimonium uxori
            suae, post ei legato relicto manumitti testamento seu codicillis verbis
            precariis a successoribus voluit, tam hos ad redemptionem et manumissionem
            quam eam, quae in capiendis relictis defuncti consensit iudicio, teneri
            tibique fideicommissariam debere libertatem non ambigitur. * DIOCL.
            ET MAXIM. AA. ET CC. PYTHAGORIDAE. *&lt;A 294 S. VII ID. DEC. CC. CONSS.&gt; </p>
            </div>
            <div xml:id="azsw2e-d1e4158-Dd1e247">
               <head xml:id="azsw2e-d1e4158-Hd1e249">14</head>
               <p xml:id="azsw2e-d1e4158-d1e251">
                  <ref xml:id="azsw2e-d1e4158-Rd1e253">Imperator
            Justinianus</ref>  Cum inter veteres dubitabatur,
            si fideicommissariam libertatem possibile esset relinqui servo, qui
            adhuc in ventre portaretur et homo fieri speraretur, nos vetus iurgium
            decidentes libertatis favore censemus et fideicommissariam nec non
            directam libertatem suam firmitatem habere sive in masculo sive in
            femina, quae adhuc in ventre vehatur materno, ut cum libertate solem
            respiciat, etsi mater sua adhuc in servitute constans eum vel eam
            ediderit. </p>
               <p xml:id="azsw2e-d1e4158-d1e256" n="1">
            Sin autem plures creati vel creatae sint, sive unius fecit
            mentionem sive pluraliter nuncupavit, nihilo minus omnes ad libertatem
            ad prima veniant cunabula, cum in ambiguis sensibus melius est, et
            maxime in libertate, favore eius humaniorem amplecti sententiam. *
            IUST. A. IULIANO PP. *&lt;A 530 D. K. OCT. CONSTANTINOPOLI
            LAMPADIO ET ORESTE VV. CC. CONSS.&gt; </p>
            </div>
            <div xml:id="azsw2e-d1e4158-Dd1e260">
               <head xml:id="azsw2e-d1e4158-Hd1e262">15</head>
               <p xml:id="azsw2e-d1e4158-d1e264">
                  <ref xml:id="azsw2e-d1e4158-Rd1e266">Imperator
            Justinianus</ref> Ancillam seu servum, cum
            fideicommissaria libertas eis relicta sit, sancimus, si mora a debitore
            libertatis facta fuerit, sententia praesidis eripi ad libertatem et
            nullo facto aut voluntate ab herede expectanda, sed talem habere eos
            libertatem, quasi ab ipso testatore directis verbis fuerint libertatem
            consecuti, cum satis impium atque absurdum est heredes testatoris
            differre voluntates, maxime cum ad libertatem respiciant. * IUST.
            A. IULIANO PP. *&lt;A 530 D. K. OCT. CONSTANTINOPOLI LAMPADIO
            ET ORESTE VV. CC. CONSS.&gt; </p>
            </div>
            <div xml:id="azsw2e-d1e4158-Dd1e271">
               <head xml:id="azsw2e-d1e4158-Hd1e273">16</head>
               <p xml:id="azsw2e-d1e4158-d1e275">
                  <ref xml:id="azsw2e-d1e4158-Rd1e277">Imperator
            Justinianus</ref>  Si quis in suo testamento
            rogaverit suum heredem ex liberis ancillae suae quam nominaverit unum
            quem elegerit ad libertatem perducere et, cum ancilla unum vel plures
            enixa est, heres neque dum superest in libertatem aliquem adduxerit
            vel, cum deliberat, quis ad libertatem producendus est, ab hac luce
            fuerit subtractus : dubitabatur ab antiquis, utrumne omnes an quidam
            aut nemo ex his ad libertatem perveniant. Sed veteris quidem iuris
            altercatio multa sibi super huiusmodi casibus resonavit. </p>
               <p xml:id="azsw2e-d1e4158-d1e280" n="1">
            Nos autem heredis malignitatem coercentes, si non voluntatem
            testatoris adimpleverit et mox, cum potuerit, non elegerit unum ex
            liberis ancillae et eum libertate donaverit, sancimus compelli non
            solum eum, sed etiam heredes vel successores eius omnes ancillae liberos
            in libertatem producere. </p>
               <p xml:id="azsw2e-d1e4158-d1e283" n="2">
            Neque enim hoc contrarium est sententiae testatoris: cum
            enim omnimodo quendam ex his liberum esse disposuit et non ad certum
            corpus, sed ad omnes respexit, si non paretur eius voluntati, sine
            dubio ex sententia testatoris omnes ad libertatem perveniunt. </p>
               <p xml:id="azsw2e-d1e4158-d1e286" n="3">
            Similemque esse definitionem censemus, et si non ab herede,
            sed a legatario vel fideicommissario testator rogaverit libertatem
            imponi. </p>
               <p xml:id="azsw2e-d1e4158-d1e290" n="4">
            Sic etenim iusto timore heredes vel legatarii vel fideicommissarii
            perterriti et voluntatem testatoris adimplere procurent et sibi non
            ex omnium libertate quandam adferri patiantur iacturam. Quod
            si reclamaverint, sibi tale dispendium imputent, non ex nostra lege,
            sed ex sua lugentes instantia.* IUST. A. IULIANO PP. *&lt;A 530 D. XV K. DEC. CONSTANTINOPOLI
            LAMPADIO ET ORESTE VV. CC. CONSS.&gt; </p>
            </div>
            <div xml:id="azsw2e-d1e4158-Dd1e294">
               <head xml:id="azsw2e-d1e4158-Hd1e296">17</head>
               <p xml:id="azsw2e-d1e4158-d1e298">
                  <ref xml:id="azsw2e-d1e4158-Rd1e300">Imperator
            Justinianus</ref>  Cum quidam servum suum ita
            legavit, ut legatarius libertatem ei imponat, et heres ad huiusmodi
            legatum improbe versatus servum dare legatario designatus est, ut
            etiam lite pulsetur, et iudex non in ipsum servum, sed in aestimationem
            litis condemnationem proferat: veteris iuris interpretes dubitabant,
            ne quid obstaculum libertati ex hac causa procedat et, si placuerit
            eandem deberi libertatem, a quo danda est utrumne ab herede an a legatario,
            et si heres imponat libertatem, an legatarius, quod ex pecuniaria
            condemnatione accepit, firmiter detinet sive totum sive ex parte sive
            etiam nihil. </p>
               <p xml:id="azsw2e-d1e4158-d1e303" n="1">
            Talem itaque altercationem resecantes miramur, quare iudex,
            qui praepositus est in praedicta causa, non omnimodo condemnationem
            in servum, sed in aestimationem eius fecerat, cum ipsius vitium etiam
            huiusmodi altercationi praebuit occasionem. </p>
               <p xml:id="azsw2e-d1e4158-d1e306" n="2">
            Unde si talis quaestio emerserit, nullum quidem iudicem ita
            esse stultum putamus , ut huiusmodi proferat condemnationem, sed si
            legatarius immineat, quatenus ei servus restituatur, et post litem
            contestatam duorum mensum spatium effluxerit, censemus ilico ad libertatem
            eripi servum, et illum quidem liberum esse, heredem autem pro sua
            indevotione omnes expensas, quas legatarius in litem fecit, in quadruplum
            ei condemnari, iure patronatus integro legatario servando. * IUST.
            A. IULIANO PP. *&lt;A 530 D. CONSTANTINOPOLI XV K. DEC. LAMPADIO
            ET ORESTE VV. CC.CONSS.&gt; 

            </p>
            </div>
         </div>
      </body>
   </text>
</TEI>