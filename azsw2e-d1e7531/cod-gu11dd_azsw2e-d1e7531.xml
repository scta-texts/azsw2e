<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 43</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 43</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1877, v. 1</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e7531"><!-- azsw2e-l11t43 -->
            <head xml:id="azsw2e-d1e7531-Hd1e101">Titulus 43</head>
            <head xml:id="azsw2e-d1e7531-Hd1e103" type="question-title">De aquaeductu</head>
            <div xml:id="azsw2e-d1e7531-Dd1e106">
               <head xml:id="azsw2e-d1e7531-Hd1e108">1</head>
               <p xml:id="azsw2e-d1e7531-d1e110">
                  <ref xml:id="azsw2e-d1e7531-Rd1e112">Imperator
            Constantinus</ref>  Possessores, per quorum fines formarum meatus transeunt,
            ab extraordinariis oneribus volumus esse immunes, ut eorum opera aquarum
            ductus sordibus oppleti mundentur, nec ad aliud superindictae rei
            onus isdem possessoribus attinendis, ne circa res alias occupati repurgium
            formarum facere non occurrant. </p>
               <p xml:id="azsw2e-d1e7531-d1e115" n="1">
            Quod si neglexerint, amissione possessionum multabuntur:
            nam fiscus eius praedium obtinebit, cuius neglegentia perniciem formae
            congesserit. </p>
               <p xml:id="azsw2e-d1e7531-d1e118" n="2">
            Praeterea scire eos oportet, per quorum praedia aquaeductus
            commeat, ut dextra laevaque de ipsis formis quindecim pedibus intermissis
            arbores habeant: observante officio iudicis, ut, si quo tempore pullulaverint,
            excidantur, ne earum radices fabricam formae corrumpant. * CONST.
            A. AD MAXIMILIANUM CONSULAREM AQUARUM. *&lt;A 330 D.XV K.IUN.GALLICANO
            ET SYMMACHO CONSS.&gt; </p>
            </div>
            <div xml:id="azsw2e-d1e7531-Dd1e122">
               <head xml:id="azsw2e-d1e7531-Hd1e124">2</head>
               <p xml:id="azsw2e-d1e7531-d1e126">
                  <ref xml:id="azsw2e-d1e7531-Rd1e128">Imperatores
            Valentinianus, Theodosius, Arcadius</ref> Si quis de cetero vetiti
            furoris audacia florentissimae urbis commoda voluerit mutilare aquam
            ad suum fundum ex aquaeductu publico derivando, sciat eundem fundum
            fiscalis tituli proscriptione signatum privatis rebus nostris adgregandum.
            * VALENTIN. THEODOS. ET ARCAD. AAA. PANCRATIO PU. *&lt;A 389 D.VIII.
            . . CONSTANTINOPOLI TIMASIO ET PROMOTO CONSS.&gt; </p>
            </div>
            <div xml:id="azsw2e-d1e7531-Dd1e132">
               <head xml:id="azsw2e-d1e7531-Hd1e134">3</head>
               <p xml:id="azsw2e-d1e7531-d1e136">
                  <ref xml:id="azsw2e-d1e7531-Rd1e138">Imperatores
            Valentinianus, Theodosius, Arcadius</ref>  Eos, qui aquae copiam vel
            olim vel nunc per nostra indulta meruerunt, usum aut ex castellis
            aut ex ipsis formis iubemus elicere neque earum fistularum quas matrices
            vocant cursum ac soliditatem attemptare vel ab ipso aquaeductu trahere.
            </p>
               <p xml:id="azsw2e-d1e7531-d1e141" n="1">
            Quod si quis aliter fecerit, non solum id quod prius iure
            beneficii fuerat consecutus amittat, verum pro condicione quoque personae
            severissima poena plectetur. * VALENTIN. THEODOS. ET ARCAD. AAA. ALBINO
            PU.ROMAE. *&lt;A 389 D.V K.SEPT.ROMAE.TIMASIO ET PROMOTO CONSS.&gt;
            </p>
            </div>
            <div xml:id="azsw2e-d1e7531-Dd1e146">
               <head xml:id="azsw2e-d1e7531-Hd1e148">4</head>
               <p xml:id="azsw2e-d1e7531-d1e150">
                  <ref xml:id="azsw2e-d1e7531-Rd1e152">Imperatores
            Arcadius, Honorius</ref> Usum aquae veterem longoque dominio constitutum
            singulis civibus manere censemus nec ulla novatione turbari, ita tamen,
            ut quantitatem singuli, quam veteri licentia percipiunt, more usque
            in praesentem diem perdurante percipiant: mansura poena in eos, qui
            ad inrigationes agrorum vel hortorum delicias furtivis aquarum meatibus
            abutuntur. * ARCAD. ET HONOR. AA. ASTERIO COM. ORIENTIS. *&lt;A 397
            D.K.NOV.CAESARIO ET ATTICO CONSS.&gt; </p>
            </div>
            <div xml:id="azsw2e-d1e7531-Dd1e156">
               <head xml:id="azsw2e-d1e7531-Hd1e158">5</head>
               <p xml:id="azsw2e-d1e7531-d1e160">
                  <ref xml:id="azsw2e-d1e7531-Rd1e162">Imperatores
            Theodosius, Valentinianus</ref> Si quis per divinam liberalitatem
            meruerit ius aquae, non viris clarissimis rectoribus provinciarum,
            sed tuae praecellentissimae sedi caelestes apices intimare debebit:
            condemnatione contra illum qui preces moderatoribus insinuare conatur
            quinquaginta librarum auri et contra universos administratores qui
            rescriptum per subreptionem elicitum suscipere moliuntur proponenda,
            apparitoribus nihilo minus eorundem virorum clarissimorum provinciae
            moderatorum animadversionibus pro vigore tui culminis subiugandis:
            et amplissima tua sede dispositura, quid in publicis thermis, quid
            in nympheis pro abundantia civium convenit deputari, quid his personis,
            quibus nostra perennitas indulsit, ex aqua superflua debeat impertiri.
            * THEODOS. ET VALENTIN. AA. CYRO PP. *&lt;A 440-441 &gt; </p>
            </div>
            <div xml:id="azsw2e-d1e7531-Dd1e166">
               <head xml:id="azsw2e-d1e7531-Hd1e168">6</head>
               <p xml:id="azsw2e-d1e7531-d1e170">
                  <ref xml:id="azsw2e-d1e7531-Rd1e172">Imperatores
            Theodosius, Valentinianus</ref>  Omnis servitus aquarum aquaeductus
            hadriani sive domorum sive possessionum sive suburbanorum sive balneorum
            vel per divinos adfatus intimatos in quolibet iudicio vel per usurpationem
            impertitos penitus exprobretur: maluimus etenim praedictum aquaeductum
            nostri palatii publicarum thermarum ac nymphaeorum commoditatibus
            inservire. Et decernimus hanc dispositionem modis omnibus in posterum
            servari, nemini licentia tribuenda ab eodem aquaeductu precibus oblatis
            usum aquae petere vel eum audere perforare: scientibus his, qui qualibet
            ratione putaverint ad huiusmodi molimen accedere, vel officio, si
            ausum fuerit instruere vel minus instructis precibus parere, centena
            pondo auri multae nomine fiscalibus rationibus se esse illaturos.
            </p>
               <p xml:id="azsw2e-d1e7531-d1e175" n="1">
            Super his sancimus sulcum publicum aquarum nullis intra decem
            pedes arboribus coartari, sed ex utroque latere decempedale spatium
            integrum illibatumque servari. </p>
               <p xml:id="azsw2e-d1e7531-d1e178" n="2">
            Praeterea de plumbeis fistulis ducentibus ad thermas, quae
            achillis nuncupantur, quas providentia tuae magnificentiae factas
            esse cognovimus, eandem formam servari censemus. </p>
               <p xml:id="azsw2e-d1e7531-d1e181" n="3">
            Etenim memoratas fistulas thermis tantum et nymphaeis, quibus
            eminentia tua deputaverit, volumus inservire: facultate praebenda
            tuae sublimitatis apparitoribus circumeundi sine formidine domus suburbana
            balnea ad requirendum, ne qua deceptio vel suppressio vel insidiae
            contra publicam utilitatem a quoquam penitus attemptetur. * THEODOS.
            ET VALENTIN. AA. CYRO PP. *&lt;A 440?&gt; </p>
            </div>
            <div xml:id="azsw2e-d1e7531-Dd1e185">
               <head xml:id="azsw2e-d1e7531-Hd1e187">7</head>
               <p xml:id="azsw2e-d1e7531-d1e189">
                  <ref xml:id="azsw2e-d1e7531-Rd1e191">Imperatores
            Theodosius, Valentinianus</ref> Ad reparationem aquaeductus huius
            almae urbis omnia vectigalia, quae colligi possunt ex universis scalis
            huius inclitae urbis et ex operariis qui cyzicenii dicuntur, ad refectionem
            eiusdem aquaeductus procedere: illo videlicet observando, ut nemo
            eorum qui ius aquae possident quamcumque descriptionem sustineat:
            nam exsecrabile videtur domos huius almae urbis aquam habere venalem.
            * THEODOS. ET VALENTIN. AA. EUTYCHIANO PP. *&lt;A XXX &gt; </p>
            </div>
            <div xml:id="azsw2e-d1e7531-Dd1e195">
               <head xml:id="azsw2e-d1e7531-Hd1e197">8</head>
               <p xml:id="azsw2e-d1e7531-d1e199">
                  <ref xml:id="azsw2e-d1e7531-Rd1e201">Imperator
            Zeno</ref>  Hac lege sancimus, ut si quis amplissimam praefecturam
            gubernans aurum aquaeductui deputatum ad alterum quodlibet opus non
            aquaeductibus vel aquae publicae competens extruendum vel curandum
            putaverit convertendum, de suis facultatibus eandem summam aquaeductus
            titulo repensare cogatur. </p>
               <p xml:id="azsw2e-d1e7531-d1e204" n="1">
            Separatus vero arcarius aurum aquaeductus suscipiat gloriosissimorum
            consulum liberalitate vel ex aliis titulis ad aquas publicas pertinentibus
            collectum vel postea colligendum. * ZENO A. ADAMANTIO PU. *&lt;A XXX
            &gt; </p>
            </div>
            <div xml:id="azsw2e-d1e7531-Dd1e208">
               <head xml:id="azsw2e-d1e7531-Hd1e210">9</head>
               <p xml:id="azsw2e-d1e7531-d1e212">
                  <ref xml:id="azsw2e-d1e7531-Rd1e214">Imperator
            Zeno</ref> Diligenter investigari decernimus, qui publici ab initio
            fontes vel, cum essent ab initio privati, postquam publice usum praebuerunt,
            ad privatorum usum conversi sunt, sive sacris apicibus per subreptionem
            impetratis, ac multo amplius si auctoritate illicita nec appetito
            colore sacri oraculi huiusmodi aliquid pertemptatum fuisse dignoscitur,
            ut ius suum regiae civitati restituatur et, quod publicum fuerit aliquando,
            minime sit privatum, sed ad communes usus recurrat: sacris oraculis
            vel pragmaticis sanctionibus adversus commoditatem urbis quibusdam
            impertitis iure cassandis nec longi temporis praescriptione ad circumscribenda
            civitatis iura profutura. * ZENO A. SPORACIO. *&lt;A XXX &gt; </p>
            </div>
            <div xml:id="azsw2e-d1e7531-Dd1e219">
               <head xml:id="azsw2e-d1e7531-Hd1e221">10</head>
               <p xml:id="azsw2e-d1e7531-d1e223">
                  <ref xml:id="azsw2e-d1e7531-Rd1e225">Imperator
            Zeno</ref>  Decernimus, ne quid a quacumque persona qualibet dignitate
            praedita contra munuscularios aquaeductus vel fontes publicos qui
            ad aquaeductus confluunt pertemptetur. </p>
               <p xml:id="azsw2e-d1e7531-d1e228" n="1">
            Sed et si quis clam vel palam auctoritate confisus de isdem
            paragogiis vel fontibus aquam transduxerit vel clandestinis insidiis
            forte subripuerit, publicis aquaeductibus eam restituere compellatur.
            </p>
               <p xml:id="azsw2e-d1e7531-d1e231" n="2">
            Hoc etiam praecipimus, ne in posterum a quolibet iuxta eosdem
            aquaeductus plantari qualescumque arbores possint, ne ex stirpibus
            labefactentur parietes aquaeductuum, quod antiquis etiam constitutionibus
            interdictum esse dignoscitur. </p>
               <p xml:id="azsw2e-d1e7531-d1e234" n="3">
            Scientibus universis, quod in posterum super huiusmodi commissis
            suburbanum vel praedium vel balneum vel aquae mola vel hortus, ad
            cuius usum aqua publica fuerit derivata, vel si quid ex his iuxta
            aquaeductum positum ad eum pertinet, qui plantavit arbores aquaeductibus
            noxias, ad quemcumque pertineat locum vel hominem vel domum, proscriptionis
            titulo subiacebit et fisci viribus vindicabitur: nulli super huiusmodi
            poena nec per sacros apices venia tribuenda. </p>
               <p xml:id="azsw2e-d1e7531-d1e238" n="4">
            Universos autem aquarios vel aquarum custodes, quos hydrophylacas
            nominant, qui omnium aquaeductuum huius regiae urbis custodiae deputati
            sunt, singulis manibus eorum felici nomine nostrae pietatis impresso
            signari decernimus, ut huiusmodi adnotatione manifesti sint omnibus
            nec a procuratoribus domorum vel quolibet alio ad usus alios avellantur
            vel angariarum vel operarum nomine teneantur. </p>
               <p xml:id="azsw2e-d1e7531-d1e241" n="5">
            Quod si quem ex isdem aquariis mori contigerit, eum nihilo
            minus qui in locum defuncti subrogatur signo eodem notari praecipimus,
            ut militiae quodammodo sociati excubiis aquae custodiendae incessanter
            inhaereant nec muneribus aliis occupentur. * ZENO A. SPONTIO. *&lt;A
            XXX &gt; </p>
            </div>
            <div xml:id="azsw2e-d1e7531-Dd1e245">
               <head xml:id="azsw2e-d1e7531-Hd1e247">11</head>
               <p xml:id="azsw2e-d1e7531-d1e249">
                  <ref xml:id="azsw2e-d1e7531-Rd1e251">Imperator
            Anastasius</ref> Divinam dispositionem ab inclitae recordationis principe
            theodosio super his, qui aquam sibi de publicis aquaeductibus seu
            fontibus praeberi desiderant, promulgatam hac etiam lege in sua firmitate
            durare sancimus, quatenus nemo vel in hac sacratissima civitate vel
            in provinciis sine divinis apicibus de sacro epistularum scrinio more
            solito edendis et iudicio tuae celsitudinis vel aliis quorum interest
            intimatis vel intimandis aquam de publico aquaeductu seu fonte trahere
            permittatur: his, quicumque nostra iussa violaverint seu violari concesserint,
            denarum librarum auri condemnatione aliaque gravissima indignatione
            feriendis. * ANASTAS. A. SERGIO PP. *&lt;A XXX &gt; 

            </p>
            </div>
         </div>
      </body>
   </text>
</TEI>