<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 48</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 48</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1877, v. 1</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e7587"><!-- azsw2e-l11t48 -->
            <head xml:id="azsw2e-d1e7587-Hd1e101">Titulus 48</head>
            <head xml:id="azsw2e-d1e7587-Hd1e103" type="question-title">De agricolis censitis vel colonis</head>
            <div xml:id="azsw2e-d1e7587-Dd1e106">
               <head xml:id="azsw2e-d1e7587-Hd1e108">1</head>
               <p xml:id="azsw2e-d1e7587-d1e110">
                  <ref xml:id="azsw2e-d1e7587-Rd1e112">Imperator
            Constantinus</ref> Numquam rationibus vel colligendis frugibus insistens
            agricola ad extraordinaria onera trahatur, cum providentiae sit opportuno
            tempore his necessitatibus satisfacere. * CONST. A. AD AEMILIANUM
            PP. *&lt;A 328 LECTA VII ID. MAI. ROMAE IANUARINO ET IUSTO CONSS.&gt;
            </p>
            </div>
            <div xml:id="azsw2e-d1e7587-Dd1e116">
               <head xml:id="azsw2e-d1e7587-Hd1e118">2</head>
               <p xml:id="azsw2e-d1e7587-d1e120">
                  <ref xml:id="azsw2e-d1e7587-Rd1e122">Imperator
            Constantius</ref>  Si quis praedium vendere voluerit vel donare, retinere
            sibi transferendos ad alia loca colonos privata pactione non possit.
            </p>
               <p xml:id="azsw2e-d1e7587-d1e125" n="1">
            Qui enim colonos utiles credunt, aut cum praediis eos tenere
            debent aut profuturos aliis derelinquere, si ipsi sibi praedium prodesse
            desperant. * CONSTANTIUS A. AD DULCITIUM CONSULAREM AEMILIAE. *&lt;A
            357 D. III K. MAI. MEDIOLANI CONSTANTIO A. VIIII ET IULIANO C. II
            CONSS.&gt; </p>
            </div>
            <div xml:id="azsw2e-d1e7587-Dd1e129">
               <head xml:id="azsw2e-d1e7587-Hd1e131">3</head>
               <p xml:id="azsw2e-d1e7587-d1e133">
                  <ref xml:id="azsw2e-d1e7587-Rd1e135">Imperatores
            Valentinianus, Valens</ref>  Quisquis ex desertis agris veluti vagos
            servos liberalitate nostra fuerit consecutus, pro fiscalibus pensitationibus
            ad integram terrae professionem, ex qua videlicet servi manere videntur,
            habeatur obnoxius. </p>
               <p xml:id="azsw2e-d1e7587-d1e138" n="1">
            Id etiam circa eos observari volumus, qui ex huiusmodi fundis
            servos ad possessiones suas transire permiserint. * VALENTIN. ET VALENS
            AA. AD FAVENTIUM VIC. ITALIAE. *&lt;A 365 D. PRID. K. AUG. MEDIOLANI
            VALENTINIANO ET VALENTE AA. CONSS.&gt; </p>
            </div>
            <div xml:id="azsw2e-d1e7587-Dd1e143">
               <head xml:id="azsw2e-d1e7587-Hd1e145">4</head>
               <p xml:id="azsw2e-d1e7587-d1e147">
                  <ref xml:id="azsw2e-d1e7587-Rd1e149">Imperatores
            Valentinianus, Valens</ref>  Ii, penes quos fundorum dominia sunt,
            pro his colonis originalibus, quos in locis isdem censitos esse constabit,
            vel per se vel per actores proprios recepta compulsionis sollicitudine
            implenda munia functionis agnoscant. </p>
               <p xml:id="azsw2e-d1e7587-d1e152" n="1">
            Sane quibus terrarum erit quantulacumque possessio, qui in
            suis conscripti locis proprio nomine libris censualibus detinentur,
            ab huius praecepti communione discernimus: eos enim convenit propriae
            commissos mediocritati annonarias functiones sub solito exactore cognoscere.
            * VALENTIN. ET VALENS AA. AD MODESTUM PP. *&lt;A 366 D. K. MAI. CONSTANTINOPOLI
            GRATIANO A. ET DAGALAIFO CONSS.&gt; </p>
            </div>
            <div xml:id="azsw2e-d1e7587-Dd1e156">
               <head xml:id="azsw2e-d1e7587-Hd1e158">5</head>
               <p xml:id="azsw2e-d1e7587-d1e160">
                  <ref xml:id="azsw2e-d1e7587-Rd1e162">Imperatores
            Valentinianus, Valens</ref> Domini praediorum id quod terra praestat
            accipiant, pecuniam non requirant, quam rustici optare non audent,
            nisi consuetudo praedii hoc exigat. * VALENTIN. ET VALENS AA. AD ORICUM
            PRAES. TRIPOLIT. *&lt;A 366 &gt; </p>
            </div>
            <div xml:id="azsw2e-d1e7587-Dd1e166">
               <head xml:id="azsw2e-d1e7587-Hd1e168">6</head>
               <p xml:id="azsw2e-d1e7587-d1e170">
                  <ref xml:id="azsw2e-d1e7587-Rd1e172">Imperatores
            Valentinianus, Valens</ref> Omnes omnino fugitivos adscripticios colonos
            vel inquilinos sine ullo sexus muneris condicionisque discrimine ad
            antiquos penates, ubi censiti atque educati natique sunt, provinciis
            praesidentes redire compellant. * VALENTIN. ET ET VALENS AA. AD GERMANICUM
            PP. GALLIARUM. *&lt;A 366 &gt; </p>
            </div>
            <div xml:id="azsw2e-d1e7587-Dd1e176">
               <head xml:id="azsw2e-d1e7587-Hd1e178">7</head>
               <p xml:id="azsw2e-d1e7587-d1e180">
                  <ref xml:id="azsw2e-d1e7587-Rd1e182">Imperatores
            Valentinianus, Valens, Gratianus</ref>  Quemadmodum originarios absque
            terra, ita rusticos censitosque servos vendi omnifariam non licet.
            </p>
               <p xml:id="azsw2e-d1e7587-d1e185" n="1">
            Neque vero commento fraudis id usurpet legis illusio, quod
            in originariis saepe actitatum est, ut parva portione terrae emptori
            tradita omnis integri fundi cultura adimatur. </p>
               <p xml:id="azsw2e-d1e7587-d1e188" n="2">
            Sed cum soliditas fundorum vel certa portio ad unumquemque
            perveniat, tanti quoque servi et originarii transeant, quanti apud
            superiores dominos et possessores vel in soliditate vel in parte manserunt:
            et emptor pretium quod dederit amissum existimet, nihilo minus venditori
            ad repetendos servos cum agnatione eorum vindicatione concessa. </p>
               <p xml:id="azsw2e-d1e7587-d1e191" n="3">
            Et si aliqua denique ex causa dissimulaverit legis usurpare
            beneficium atque iste sub hac taciturnitate decesserit, et heredibus
            eius et contra heredes emptoris vindicationem damus longi temporis
            praescriptione submota: mala fide namque possessorem esse nullus ambiget,
            qui aliquid contra legum interdicta mercatur. * VALENTIN. VALENS ET
            GRAT. AAA. AD MAXIMUM PP. *&lt;A XXX &gt; </p>
            </div>
            <div xml:id="azsw2e-d1e7587-Dd1e195">
               <head xml:id="azsw2e-d1e7587-Hd1e197">8</head>
               <p xml:id="azsw2e-d1e7587-d1e199">
                  <ref xml:id="azsw2e-d1e7587-Rd1e201">Imperatores
            Valentinianus, Valens, Gratianus</ref>  Omnes profugi in alieno latebras
            collocantes cum emolumentis tributariis, salva tamen moderatione,
            revocentur, scilicet ut si, apud quos homines reperiuntur, alienos
            esse noverant fugitivos et profugis in lucrum suum usi sunt, hoc est
            sive excoluerunt agros fructibus dominis profuturos sive aliqua ab
            isdem sibi iniuncta novaverunt nec mercedem laboris debitam consecuti
            sunt, ab illis tributa quae publicis perierunt functionibus exigantur.
            </p>
               <p xml:id="azsw2e-d1e7587-d1e204" n="1">
            Ceterum si occultato eo profugi, quod alieni esse videntur,
            quasi sui arbitrii ac liberi apud aliquem se collocaverunt aut excolentes
            terras partem fructuum pro solo debitam dominis praestiterunt cetera
            proprio peculio reservantes, vel quibuscumque operis impensis mercedem
            placitam consecuti sunt, ab ipsis profugis quaecumque debentur exigantur:
            nam manifestum est privatum iam esse contractum. </p>
               <p xml:id="azsw2e-d1e7587-d1e207" n="2">
            Si qui vero inter agricolas, ut solet, ex quibuscumque commerciis
            huiusmodi hominibus inveniuntur esse debitores, coram partibus constitutis
            iudex ab obnoxiis quod debetur exposcat. * VALENTIN. VALENS ET GRAT.
            AAA. AD PROBUM PP. *&lt;A XXX &gt; </p>
            </div>
            <div xml:id="azsw2e-d1e7587-Dd1e211">
               <head xml:id="azsw2e-d1e7587-Hd1e213">9</head>
               <p xml:id="azsw2e-d1e7587-d1e215">
                  <ref xml:id="azsw2e-d1e7587-Rd1e217">Imperatores
            Gratianus, Valentinianus, Theodosius</ref> Immunitates specialiter
            datae et iugatio et capitatio libris publicis et civitatum ac provinciarum
            encautariis sine aliqua probatione factae penes fruentes ereptae in
            functionem pristinam redeant. * GRAT. VALENTIN. ET THEODOS. AAA. AD
            POP. *&lt;A 383 D.III NON.MART.MEDIOLANI MEROBAUDE II ET SATURNINO
            CONSS.&gt; </p>
            </div>
            <div xml:id="azsw2e-d1e7587-Dd1e222">
               <head xml:id="azsw2e-d1e7587-Hd1e224">10</head>
               <p xml:id="azsw2e-d1e7587-d1e226">
                  <ref xml:id="azsw2e-d1e7587-Rd1e228">Imperatores
            Gratianus, Valentinianus, Theodosius, Arcadius</ref>  Cum antea per
            singulos viros, per binas vero mulieres capitis norma sit censa, nunc
            binis ac ternis viris, mulieribus autem quaternis unius pendendi capitis
            attributum est. </p>
               <p xml:id="azsw2e-d1e7587-d1e231" n="1">
            Quocirca sublimitas tua huiusmodi census per Comanensium
            et Ariarathensium Armeniae secundae, Amasenorum Helenoponti et Diocaesarensium
            Cappadociae secundae urbes salubris et temperatae per aequationis
            modum monumentis publicis iubebit adnecti. * GRAT. VALENTIN. THEODOS.
            ET ARCAD. AAAA. CYNEGIO PP. *&lt;A 386 D.VI K.APRIL.CONSTANTINOPOLI
            HONORIO ET EUODIO CONSS.&gt; </p>
            </div>
            <div xml:id="azsw2e-d1e7587-Dd1e235">
               <head xml:id="azsw2e-d1e7587-Hd1e237">11</head>
               <p xml:id="azsw2e-d1e7587-d1e239">
                  <ref xml:id="azsw2e-d1e7587-Rd1e241">Imperatores
            Arcadius, Honorius</ref> Originarios colonos nullis privilegiis, nulla
            dignitate, nulla census auctoritate excusari praecipimus, sed amputatis
            omnibus, quae aliquotiens per gratiam sunt elicita, domino vel fundo
            esse reddendos. * ARCAD. ET HONOR. AA. AD POP. *&lt;A XXX &gt; </p>
            </div>
            <div xml:id="azsw2e-d1e7587-Dd1e245">
               <head xml:id="azsw2e-d1e7587-Hd1e247">12</head>
               <p xml:id="azsw2e-d1e7587-d1e249">
                  <ref xml:id="azsw2e-d1e7587-Rd1e251">Imperatores
            Arcadius, Honorius</ref>  Servos vel tributarios vel inquilinos apud
            dominos volumus remanere. Nam cum metu damni deterritus unusquisque
            eum quem incognitum habuerit coeperit propulsare , voluntas fugiendi
            servis non erit: nemo enim dominum suum deserit sciens nusquam sibi
            latendi locum esse derelictum. </p>
               <p xml:id="azsw2e-d1e7587-d1e254" n="1">
            Sed aut cognitum sibi ingenuum unusquisque suscipiet, aut
            eum qui se liberum esse simulaverit a se submovebit metuens his quae
            statuta sunt obnoxius fieri. </p>
               <p xml:id="azsw2e-d1e7587-d1e257" n="2">
            Si quis igitur ex memoratis fugitivis apud quemlibet fuerit
            repertus, duodecim libras argenti fisco nostro inferat detentator,
            ipsi autem cuius fuit praeter eundem fugitivum alterum etiam eiusdem
            aestimationis inferre decernimus. * ARCAD. ET HONOR. AA. FLORENTIO.
            *&lt;A XXX &gt; </p>
            </div>
            <div xml:id="azsw2e-d1e7587-Dd1e261">
               <head xml:id="azsw2e-d1e7587-Hd1e263">13</head>
               <p xml:id="azsw2e-d1e7587-d1e265">
                  <ref xml:id="azsw2e-d1e7587-Rd1e267">Imperatores
            Arcadius, Honorius</ref>  Definimus, ut inter inquilinos colonosve,
            quorum quantum ad originem pertinet vindicandam indiscreta eademque
            paene videtur esse condicio, licet sit discrimen in nomine, suscepti
            liberi vel utroque vel neutro parente censito statum paternae condicionis
            agnoscant. </p>
               <p xml:id="azsw2e-d1e7587-d1e270" n="1">
            Illud etiam servandum est, ut, si quando utriusque fundi
            idem dominus de possessione referta cultoribus ad eam colonos quae
            laborabat tenuitate transtulerit, idemque fundi ad diversorum iura
            dominorum qualibet sorte transierint, maneat quidem facta translatio,
            sed ita, ut praedii eius dominus, a quo coloni probantur fuisse transducti,
            translatorum agnationem restituat. * ARCAD. ET HONOR. AA. VINCENTIO
            PP. GALLIARUM.*&lt;A 400 D.III ID.IUL.STILICHONE ET AURELIANO CONSS.&gt;
            </p>
            </div>
            <div xml:id="azsw2e-d1e7587-Dd1e274">
               <head xml:id="azsw2e-d1e7587-Hd1e276">14</head>
               <p xml:id="azsw2e-d1e7587-d1e278">
                  <ref xml:id="azsw2e-d1e7587-Rd1e280">Imperatores
            Arcadius, Honorius</ref> Si coloni, quos bona fide quisque possedit,
            ad alios fugae vitio transeuntes necessitatem condicionis propriae
            declinare temptaverint, bonae fidei possessori primum oportet celeri
            reformatione succurri, tunc causam originis et proprietatis agitari.
            * ARCAD. ET HONOR. AA. VINCENTIO PP. GALLIARUM.*&lt;A 400 D.IIII ID.IUL.MEDIOLANI
            STILICHONE ET AURELIANO CONSS.&gt; </p>
            </div>
            <div xml:id="azsw2e-d1e7587-Dd1e284">
               <head xml:id="azsw2e-d1e7587-Hd1e286">15</head>
               <p xml:id="azsw2e-d1e7587-d1e288">
                  <ref xml:id="azsw2e-d1e7587-Rd1e290">Imperatores
            Honorius, Theodosius</ref> Colonos numquam fiscalium nomine debitorum
            ullius exactoris pulset intentio: quos ita glebis inhaerere praecipimus,
            ut ne puncto quidem temporis debeant amoveri. * HONOR. ET THEODOS.
            AA. PROBO. *&lt;A XXX &gt; </p>
            </div>
            <div xml:id="azsw2e-d1e7587-Dd1e295">
               <head xml:id="azsw2e-d1e7587-Hd1e297">16</head>
               <p xml:id="azsw2e-d1e7587-d1e299">
                  <ref xml:id="azsw2e-d1e7587-Rd1e301">Imperatores
            Honorius, Theodosius</ref> Mulier, quae fuisse originaria docebitur,
            si cuiuscumque liberi hominis secuta consortium in urbibus vel in
            quibuscumque locis victura constitit, eius omnem subolem secundum
            vetera constituta conveniet revocari. * HONOR. ET THEODOS. AA. PALLADIO
            PP. *&lt;A 419 D.VI K.IUL. RAVENNAE MONAXIO ET PLINTA CONSS.&gt; </p>
            </div>
            <div xml:id="azsw2e-d1e7587-Dd1e305">
               <head xml:id="azsw2e-d1e7587-Hd1e307">17</head>
               <p xml:id="azsw2e-d1e7587-d1e309">
                  <ref xml:id="azsw2e-d1e7587-Rd1e311">Imperatores
            Honorius, Theodosius</ref> Per colonum praeiudicium possessioni invito
            vel inscio domino imponi non posse et iure et legum auctoritatibus
            decantatur. * HONOR. ET THEODOS. AA. IOHANNI PP. *&lt;A 422 D.ID.IUL.RAVENNAE
            HONORIO XIII ET THEODOSIO X.AA.CONSS.&gt; </p>
            </div>
            <div xml:id="azsw2e-d1e7587-Dd1e315">
               <head xml:id="azsw2e-d1e7587-Hd1e317">18</head>
               <p xml:id="azsw2e-d1e7587-d1e319">
                  <ref xml:id="azsw2e-d1e7587-Rd1e321">Imperatores
            Theodosius, Valentinianus</ref> Colonos nulla ratione ad ullum quamvis
            humilioris militiae locum sinimus admitti : sed nec apparitores magisteriae
            potestatis censibus adscriptos probari concedimus, quia in hac parte
            et dominorum iuri et publicae consulimus honestati. * THEODOS. ET
            VALENTIN. AA. BASSO PP. *&lt;A 426 &gt; </p>
            </div>
            <div xml:id="azsw2e-d1e7587-Dd1e325">
               <head xml:id="azsw2e-d1e7587-Hd1e327">19</head>
               <p xml:id="azsw2e-d1e7587-d1e329"><!-- Greek --></p>
            </div>
            <div xml:id="azsw2e-d1e7587-Dd1e333">
               <head xml:id="azsw2e-d1e7587-Hd1e335">20</head>
               <p xml:id="azsw2e-d1e7587-d1e337">
                  <ref xml:id="azsw2e-d1e7587-Rd1e339">Imperator
            Justinianus</ref>  Litibus imponentes celeritatem sancimus, si quando
            coloni cuiuscumque condicionis contra dominos terrae declamaverint
            super hoc ipso dubitantes, utrum is terrae dominus est nec ne ( eos
            tamen dicimus, qui non ex longo prolixoque tempore vel longinqua et
            inveterata redituum susceptione sufficientem habent cautelam, in quibus
            casibus ne contradicendi quidem licentia colonis relinquitur, longi
            temporis praescriptione vel redituum frequentissima consequentia colonorum
            impetus excludente): talem esse super redituum vel publicarum functionum
            praestatione formam censemus, ut, si tales coloni, quales supra diximus,
            idoneum fideiussorem totius summae quae ab his dependitur praestiterint,
            quod omnes reditus sine ulla procrastinatione, si melior causa dominorum
            iudicetur, eis restituent, et talis fideiussor per triennium accipiatur
            eoque impleto iterum renovetur, coloni in medio nullo modo super reditibus
            a dominis inquietentur. </p>
               <p xml:id="azsw2e-d1e7587-d1e342" n="1">
            Sin autem hoc coloni minime facere voluerint vel potuerint,
            tunc idem reditus per officium iudicis annui exigantur per solita
            tempora, in quae etiam dominis dependebantur, et deponantur in aede
            sacra, id est in Cimeliarchio civitatis, sub qua possessio sita est,
            vel si localis ecclesia ad susceptionem pecuniarum idonea non sit,
            in metropolitana ecclesia, ut remaneant cum omni cautela et post plenissimam
            definitionem vel dominis dentur vel colonis restituantur.</p>
               <p xml:id="azsw2e-d1e7587-d1e345" n="2">
            Sin autem reditus non in auro, sed in speciebus inferuntur,
            vel in totum vel ex parte, interim per officium iudicis fructus vendantur
            et pretia eorum secundum praedictum modum deponantur. </p>
               <p xml:id="azsw2e-d1e7587-d1e348" n="3">
            Haec de reditibus definientes ad publicas transeamus functiones.
            Et si quidem coloni more solito eas dependant, ipsi maneant in pristina
            consuetudine, nullo praeiudicio dominis generando, qui et quiescentibus
            colonis et non contradicentibus ad publicum tributarias functiones
            minime inferebant </p>
               <p xml:id="azsw2e-d1e7587-d1e352"> 
            Sin autem moris erat dominos totam summam accipere et ex
            ea partem quidem in publicas vetere functiones, partem autem in suos
            reditus habere, tunc, si quidem fideiussor a colonis detur, eundem
            fideiussorem dominis sine praeiudicio litis tantam summam inferre,
            quantam tributa publica faciunt, ut a dominis publicis rationibus
            persolvatur: nullo ex hoc colonis praeiudicio generando. Super reditibus
            enim domini fideiussore fiant contenti. </p>
               <p xml:id="azsw2e-d1e7587-d1e354" n="4">
            Sin autem fideiussione cessante ad sequestrationem res veniat
            et pecuniae deponantur, ex earum summa tantam iudices separare, quanta
            ad publicas sufficiat functiones, et eam disponere dominum accipere,
            quatenus ipse eam persolvens publicas accipiat securitates: reliqua
            quantitate, quae in reditus puros remanet, in tuto collocanda et litis
            terminum expectante: </p>
               <p xml:id="azsw2e-d1e7587-d1e357" n="5">
            Nullo praeiudicio sive colonis sive dominis ex huiusmodi
            fideiussione vel sequestratione vel publicarum functionum solutione
            generando: sed omni causa in suspenso manente, donec iudicialis sententia,
            quae de toto negotio procedit, omnem rem aperiat et ostendat, quis
            dominus terrae constitutus est et ad quem publicarum functionum securitas
            debet in posterum fieri, seu reditus vel pervenire vel permanere.
            * IUST. A. DEMOSTHENI PP. *&lt;A 529 RECITATA SEPTIMO IN NOVO CONSISTORIO
            PALATII IUSTINIANI.D.DECIO VC.CONS. &gt; </p>
            </div>
            <div xml:id="azsw2e-d1e7587-Dd1e361">
               <head xml:id="azsw2e-d1e7587-Hd1e363">21</head>
               <p xml:id="azsw2e-d1e7587-d1e365">
                  <ref xml:id="azsw2e-d1e7587-Rd1e367">Imperator
            Justinianus</ref>  Ne diutius dubitetur, si quis ex adscripticia et
            servo vel adscripticio et ancilla fuisset editus, cuius status sit,
            vel quae peior fortuna sit, utrumne adscripticia an servilis, sancimus
            ea quidem, quae in anterioribus legibus cauta sunt pro tali progenie,
            quae ex mulieribus adscripticiis et viris liberis progenita sit, in
            suo statu relinqui, et sit adscripticia proles ex tali copulatione
            procreata. </p>
               <p xml:id="azsw2e-d1e7587-d1e370" n="1">
            Si quis autem vel ex servo et adscripticia, vel ancilla et
            adscripticio fuerit editus, matris suae ventrem sequatur et talis
            sit condicionis, qualis et genetrix fuit, sive ancilla sive adscripticia:
            quod hactenus in liberis tantum et servis observabatur. Quae etenim
            differentia inter servos et adscripticios intellegetur, cum uterque
            in domini sui positus est potestate, et possit servum cum peculio
            manumittere et adscripticium cum terra suo dominio expellere. * IUST.
            A. AD SENATUM. *&lt;A 530 &gt; </p>
            </div>
            <div xml:id="azsw2e-d1e7587-Dd1e375">
               <head xml:id="azsw2e-d1e7587-Hd1e377">22</head>
               <p xml:id="azsw2e-d1e7587-d1e379">
                  <ref xml:id="azsw2e-d1e7587-Rd1e381">Imperator
            Justinianus</ref>  Cum scimus nostro iure nullum praeiudicium generari
            cuidam circa condicionem neque ex confessionibus neque ex scriptura,
            nisi etiam ex aliis argumentis aliquid accesserit incrementum, sancimus
            solam conductionem vel aliam quamcumque scripturam ad hoc minime sufficere
            nec adscripticiam condicionem cuidam inferre, sed debere huiusmodi
            scripturae aliquid advenire adiutorium, quatenus vel ex publici census
            adscriptione vel ex aliis legitimis modis talis scriptura adiuvetur.
            </p>
               <p xml:id="azsw2e-d1e7587-d1e384" n="1">
            Melius etenim est in huiusmodi difficultatibus ex pluribus
            capitulis condiciones ostendi et non solis confessionibus neque scripturis
            homines forte liberos ad deteriorem detrahi fortunam. </p>
               <p xml:id="azsw2e-d1e7587-d1e387" n="2">
            Sin autem et scriptura et post scripturam confessio seu depositio,
            sine vi et necessitate tamen, intervenerit ( quid enim, si etiam conductionale
            instrumentum vel alium chartulam, in qua subscripsit, intimavit et
            inter acta deposuit sese colonum fuisse adscripticium?), tunc ex utroque
            genere obligationis, id est tam scripturae quam confessionis vel depositionis,
            talem eum esse credendum, qualem et scripsit et inter acta deposuit.
            </p>
               <p xml:id="azsw2e-d1e7587-d1e390" n="3">
            Illud quoque non ineleganter dubitabatur, si coloni filius
            per triginta annorum curricula vel forsitan quadraginta seu ampliora,
            adhuc vivente patre et agriculturam peragente, ipse in libera conversatione
            morabatur, et dominus terrae, quia per patrem ei satisfiebat, non
            etiam eius praesentiam exigebat, an post obitum patris, vel postquam
            inutilis is forte existat et ruri non idoneus, potest excusari filius,
            longinqua libertate abutendo et quod per multos annos neque agrum
            coluit neque aliquid colonarii operis celebravit, cum non possit dominus
            incusari propter suam desidiam, cui per patrem eius omne quod voluerat
            accedebat. </p>
               <p xml:id="azsw2e-d1e7587-d1e394" n="4">
            In omnibus itaque huiuscemodi speciebus satis acerbum nobis
            videtur domino praeiudicari colonorum absentia eorum, qui in rure
            nati et postea absentes per suos vel patres vel fratres vel cognatos
            agriculturam peragebant. Cum enim pars quodammodo corporis eius per
            cognationem in fundo remanebat, non videtur neque peregrinari neque
            in libertate morari. </p>
               <p xml:id="azsw2e-d1e7587-d1e397" n="5">
            Maneat itaque domino ius inconcussum, et donec eius vel antiquitas
            vel posteritas vel cognatio in agrum remanet, ipse videatur ibi resedisse.
            * IUST. A. IULIANO PP. *&lt;A 531 D.X K...CONSTANTINOPOLI POST CONSULATUM
            LAMPADII ET ORESTIS VV.CC.&gt; </p>
            </div>
            <div xml:id="azsw2e-d1e7587-Dd1e401">
               <head xml:id="azsw2e-d1e7587-Hd1e403">23</head>
               <p xml:id="azsw2e-d1e7587-d1e405">
                  <ref xml:id="azsw2e-d1e7587-Rd1e407">Imperator
            Justinianus</ref>  Cum satis inhumanum est terram quae ab initio adscripticios
            habebat suis quodammodo membris defraudari et colonos in aliis terris
            demorantes dominos terrae maximis damnis adficere, censemus, quemadmodum
            in curialium condicione nemo ex temporali cursu liberatur, ita nec
            adscripticiae condicioni suppositus ex annalibus curriculis, quantacumque
            emanaverint, vel quacumque prolixa negotiatione aliquis sibi vindicet
            libertatem: sed remaneat adscripticius et inhaereat terrae. Et si
            se celaverit vel separare conatus fuerit, secundum exemplum servi
            fugitivi sese diutinis insidiis furari intellegatur et sit suppositus
            una cum subole sua , etsi in alia terra eam fecerit, huiusmodi fortunae
            et capitali illationi, nulla liberatione ei penitus competente. 
            </p>
               <p xml:id="azsw2e-d1e7587-d1e410" n="1">
            Cum autem Anastasiana lex homines qui per triginta annos
            colonaria detenti sunt condicione voluit liberos quidem permanere,
            non autem habere facultatem terra derelicta in alia loca migrare,
            et ex hoc quaerebatur, si etiam liberi eorum cuiuscumque sexus, licet
            non triginta annos fecerint in fundis vel vicis, deberent colonariae
            esse condicionis an tantummodo genitor eorum, qui per triginta annos
            huiusmodi condicioni illigatus est: sancimus liberos colonorum esse
            quidem in perpetuum secundum praefatam legem liberos et nulla deteriore
            condicione praegravari, non autem habere licentiam relicto suo rure
            in aliud migrare, sed semper terrae inhaereant, quam semel colendam
            patres eorum susceperunt. </p>
               <p xml:id="azsw2e-d1e7587-d1e413" n="2">
            Caveant autem possessionum domini, in quibus tales coloni
            constituti sunt, aliquam innovationem vel violentiam eis inferre.
            Si enim hoc approbatum fuerit et per iudicem pronuntiatum, ipse provinciae
            moderator, in qua aliquid tale fuerit perpetratum, omnimodo provideat
            et laesionem, si qua subsecuta est, eis resarcire et veterem consuetudinem
            in reditibus praestandis eis observare: nulla nec tunc licentia concedenda
            colonis fundum ubi commorantur relinquere .</p>
               <p xml:id="azsw2e-d1e7587-d1e416" n="3">
            Et hoc tam in ipsis colonis quam in subole eorum qualiscumque
            sexus vel aetatis sancimus, ut et ipsa semel in fundo nata remaneat
            in possessione sub isdem modis isdemque condicionibus, sub quibus
            etiam genitores eius manere in alienis fundis definivimus. </p>
               <p xml:id="azsw2e-d1e7587-d1e420" n="4">
            Nemini autem liceat vel adscripticium vel colonum alienum
            scienti prudentique in suum ius suscipere. </p>
               <p xml:id="azsw2e-d1e7587-d1e423" n="5">
            Sed et si bona fide eum susceperit, postea autem reppererit
            eum alienum esse constitutum, admonente domino vel ipsius adscripticii
            vel terrae et hoc faciente per se vel per procuratorem suum hunc restituere
            cum omni peculio et subole sua: et si hoc facere supersederit, omnis
            quidem temporis, quo apud eum remoratus est, publicas functiones sive
            terrenas sive animales pro eo inferre compelletur cura et provisione
            tam eminentissimae praefecturae quam praesidis provinciae: coartetur
            autem et sic ad restitutionem eius secundum veteres constitutiones
            et poenas eis insertas. * IUST. A. IOHANNI PP. *&lt;A 531-534 &gt;
            </p>
            </div>
            <div xml:id="azsw2e-d1e7587-Dd1e427">
               <head xml:id="azsw2e-d1e7587-Hd1e429">24</head>
               <p xml:id="azsw2e-d1e7587-d1e431">
                  <ref xml:id="azsw2e-d1e7587-Rd1e433">Imperator
            Justinianus</ref>  Si qui adscripticiae condicionis constituti mulieres
            liberas quacumque mente aut quacumque machinatione sive scientibus
            dominis sive ignorantibus sibi uxores coniunxerunt vel postea coniunxerint,
            in sua libertate permanere tam eas quam prolem quae ex eis cognoscitur
            procreata sancimus: illo procul dubio observando, ut, si ex libero
            marito et adscripticia uxore partus fuerit editus, is maternae condicionis
            maculam, non paternam sequatur libertatem. </p>
               <p xml:id="azsw2e-d1e7587-d1e436" n="1">
            Sed ne adscripticii putent sibi impunitum esse tale conamen,
            quod maxime verendum est, ne liberarum mulierum nuptiis ab his excogitatis
            paulatim huiusmodi hominum condicio decrescat, sancimus, si quid tale
            fuerit ab adscripticio perpetratum, liberam habere potestatem dominum
            eius sive per se sive per praesidem provinciae talem hominem castigatione
            moderata corrigere et abstrahere a tali muliere. Quod si neglexerit,
            sciat in suum damnum huiusmodi desidiam reversuram. * IUST. A. HERMOGENI
            MAG. OFF. *&lt;A XXX &gt; 

            </p>
            </div>
         </div>
      </body>
   </text>
</TEI>