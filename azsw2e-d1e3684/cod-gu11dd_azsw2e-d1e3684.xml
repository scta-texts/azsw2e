<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 23</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 23</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1877, v. 1</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e3684"><!-- azsw2e-l6t23 -->
            <head xml:id="azsw2e-d1e3684-Hd1e101">Titulus 23</head>
            <head xml:id="azsw2e-d1e3684-Hd1e103" type="question-title">De testamentis: quemadmodum testamenta ordinantur.</head>
            <div xml:id="azsw2e-d1e3684-Dd1e106">
               <head xml:id="azsw2e-d1e3684-Hd1e108">1</head>
               <p xml:id="azsw2e-d1e3684-d1e110">
                  <ref xml:id="azsw2e-d1e3684-Rd1e112">Imperator
            Hadrianus</ref> Testes servi an liberi fuerunt, non oportet in hac
            causa tractari, cum eo tempore, quo testamentum signabatur, omnium
            consensu liberorum loco habiti sunt nec quisquam eis usque adhuc status
            controversiam moverit. * HADR. A. CATONIO VERO. *&lt; SINE DIE ET
            CONSS.&gt; </p>
            </div>
            <div xml:id="azsw2e-d1e3684-Dd1e116">
               <head xml:id="azsw2e-d1e3684-Hd1e118">2</head>
               <p xml:id="azsw2e-d1e3684-d1e120">
                  <ref xml:id="azsw2e-d1e3684-Rd1e122">Imperator
            Alexander Severus</ref> Publicati semel testamenti fides, quamvis
            ipsa materia, in qua primum a testatore scriptum relictum fuit, casu
            qui probatur intercidit, nihilo minus valet. * ALEX. A. EXPEDITO.
            *&lt;A 225 PP. K. IUN. FUSCO II ET DEXTRO CONSS.&gt; </p>
            </div>
            <div xml:id="azsw2e-d1e3684-Dd1e126">
               <head xml:id="azsw2e-d1e3684-Hd1e128">3</head>
               <p xml:id="azsw2e-d1e3684-d1e130">
                  <ref xml:id="azsw2e-d1e3684-Rd1e132">Imperator
            Alexander Severus</ref> Ex imperfecto testamento nec imperatorem hereditatem
            vindicare saepe constitutum est. Licet enim lex imperii sollemnibus
            iuris imperatorem solverit, nihil tamen tam proprium imperii est,
            ut legibus vivere * ALEX. A. ANTIGONO. *&lt;A 232 PP. XI K. IAN. LUPO
            ET MAXIMO CONSS.&gt; </p>
            </div>
            <div xml:id="azsw2e-d1e3684-Dd1e137">
               <head xml:id="azsw2e-d1e3684-Hd1e139">4</head>
               <p xml:id="azsw2e-d1e3684-d1e141">
                  <ref xml:id="azsw2e-d1e3684-Rd1e143">Imperator
            Gordianus</ref> Si in nomine praenomine seu cognomine testator erravit
            nec tamen de quo senserit incertum sit, error huiusmodi nihil officit
            veritati. * GORD. A. RUFINO. *&lt;A 239 PP. XII K. AUG. GORDIANO A.
            ET AVIOLA CONSS.&gt; </p>
            </div>
            <div xml:id="azsw2e-d1e3684-Dd1e147">
               <head xml:id="azsw2e-d1e3684-Hd1e149">5</head>
               <p xml:id="azsw2e-d1e3684-d1e151">
                  <ref xml:id="azsw2e-d1e3684-Rd1e153">Imperatores
            Valerianus, Gallienus. </ref>Neque professio neque adseveratio nuncupantium
            filios, qui non sunt, veritati praeiudicant: et quae ut filiis testamento
            relinquuntur, iuxta ea quae a principibus statuta sunt non deberi
            certi iuris est. * VALER. ET GALLIEN. AA. LUCILLO. *&lt;A 254 ACCEPTA
            IIII NON. IUL. VALERIANO II ET GALLIENO AA. CONSS.&gt; </p>
            </div>
            <div xml:id="azsw2e-d1e3684-Dd1e157">
               <head xml:id="azsw2e-d1e3684-Hd1e159">6</head>
               <p xml:id="azsw2e-d1e3684-d1e161">
                  <ref xml:id="azsw2e-d1e3684-Rd1e163">Imperatores
            Diocletianus, Maximianus</ref> Verba testamenti, quibus mater vestra
            decedens nihil se cuiquam donasse significavit, si res se aliter habet,
            fidem veri non perfringunt. * DIOCL. ET MAXIM. AA. TERENTIAE. *&lt;A
            285 PP. III NON. NOV. DIOCLETIANO A. II ET ARISTOBULO CONSS.&gt; </p>
            </div>
            <div xml:id="azsw2e-d1e3684-Dd1e167">
               <head xml:id="azsw2e-d1e3684-Hd1e169">7</head>
               <p xml:id="azsw2e-d1e3684-d1e171">
                  <ref xml:id="azsw2e-d1e3684-Rd1e173">Imperatores
            Diocletianus, Maximianus</ref> Errore scribentis testamentum iuris
            sollemnitas mutilari nequaquam potest, quando minus scriptum, plus
            nuncupatum videtur. Et ideo recte testamento facto, quamquam desit
            " heres esto", consequens est existente herede legata sive
            fideicommissa iuxta voluntatem testatoris oportere dari * DIOCL. ET
            MAXIM. AA. RUFINAE. *&lt;A 290 PP. XVII K. FEBR. IPSIS IIII ET III
            AA. CONSS.&gt; </p>
            </div>
            <div xml:id="azsw2e-d1e3684-Dd1e177">
               <head xml:id="azsw2e-d1e3684-Hd1e179">8</head>
               <p xml:id="azsw2e-d1e3684-d1e181">
                  <ref xml:id="azsw2e-d1e3684-Rd1e183">Imperatores
            Diocletianus, Maximianus</ref>  Casus maioris ac novi contingentis
            ratione adversus timorem contagionis, quae testes deterret, aliquid
            de iure laxatum est: non tamen prorsus reliqua etiam testamentorum
            sollemnitas perempta est. </p>
               <p xml:id="azsw2e-d1e3684-d1e186" n="1">
            Testes enim huiusmodi morbo oppresso eo tempore iungi atque
            sociari remissum est, non etiam conveniendi numeri eorum observatio
            sublata. * DIOCL. ET MAXIM. AA. MARCELLINO. *&lt;A 290 S. K. IUL.
            IPSIS IIII ET III AA. CONSS.&gt; </p>
            </div>
            <div xml:id="azsw2e-d1e3684-Dd1e190">
               <head xml:id="azsw2e-d1e3684-Hd1e192">9</head>
               <p xml:id="azsw2e-d1e3684-d1e194">
                  <ref xml:id="azsw2e-d1e3684-Rd1e196">Imperatores
            Diocletianus, Maximianus</ref> Si non speciali privilegio patriae
            tuae iuris observatio relaxata est et testes non in conspectu testatoris
            testimoniorum officio functi sunt, nullo iure testamentum valet. *
            DIOCL. ET MAXIM. AA. PATROCLIAE. *&lt;A 290 PP. K. IUL. IPSIS IIII
            ET III AA. CONSS.&gt; </p>
            </div>
            <div xml:id="azsw2e-d1e3684-Dd1e201">
               <head xml:id="azsw2e-d1e3684-Hd1e203">10</head>
               <p xml:id="azsw2e-d1e3684-d1e205">
                  <ref xml:id="azsw2e-d1e3684-Rd1e207">Imperatores
            Diocletianus, Maximianus</ref> Si testamentum iure factum sit et heres
            sit capax, auctoritate rescripti nostri rescindi non oportet. * DIOCL.
            ET MAXIM. AA. ET CC. MENOPHILIANO. *&lt;A 293 S. XV K..... AA. CONSS.&gt;
            </p>
            </div>
            <div xml:id="azsw2e-d1e3684-Dd1e211">
               <head xml:id="azsw2e-d1e3684-Hd1e213">11</head>
               <p xml:id="azsw2e-d1e3684-d1e215">
                  <ref xml:id="azsw2e-d1e3684-Rd1e217">Imperatores
            Diocletianus, Maximianus</ref> Non idcirco minus iure factum testamentum
            suas obtinet vires, quod post mortem testatoris subtractum probatur.
            * DIOCL. ET MAXIM. AA. ET CC. ZETHO. *&lt;A 293 S. PRID NON. IUL.
            AA. CONSS.&gt; </p>
            </div>
            <div xml:id="azsw2e-d1e3684-Dd1e221">
               <head xml:id="azsw2e-d1e3684-Hd1e223">12</head>
               <p xml:id="azsw2e-d1e3684-d1e225">
                  <ref xml:id="azsw2e-d1e3684-Rd1e227">Imperatores
            Diocletianus, Maximianus</ref>  Si unus de septem testibus defuerit
            vel coram testatore omnes eodem loco testes suo vel alieno anulo non
            signaverint, iure deficiat testamentum. </p>
               <p xml:id="azsw2e-d1e3684-d1e230" n="1">
            De his autem, quae interleta sive supra scripta dicis, non
            ad iuris sollemnitatem, sed ad fidei pertinet quaestionem, ut appareat,
            utrum testatoris voluntate emendationem meruerunt, vel ab altero inconsulte
            deleta sunt, an ab aliquo falso haec fuerint commissa. * DIOCL. ET
            MAXIM. AA. ET CC. MATRONIAE. *&lt;A 293 S. PRID. NON. IUL. PHILIPPOPOLI
            AA. CONSS.&gt; </p>
            </div>
            <div xml:id="azsw2e-d1e3684-Dd1e234">
               <head xml:id="azsw2e-d1e3684-Hd1e236">13</head>
               <p xml:id="azsw2e-d1e3684-d1e238">
                  <ref xml:id="azsw2e-d1e3684-Rd1e240">Imperatores
            Diocletianus, Maximianus</ref> Testandi causa de pecunia sua legibus
            certis facultas, non iurisdictionis mutare formam vel iuri publico
            derogare cuiquam permissum est. * DIOCL. ET MAXIM. AA. ET CC. EURIPIDI.
            *&lt;A 294 S. VI K. DEC. CC. CONSS.&gt; </p>
            </div>
            <div xml:id="azsw2e-d1e3684-Dd1e244">
               <head xml:id="azsw2e-d1e3684-Hd1e246">14</head>
               <p xml:id="azsw2e-d1e3684-d1e248">
                  <ref xml:id="azsw2e-d1e3684-Rd1e250">Imperatores
            Diocletianus, Maximianus</ref> Non codicillum, sed testamentum aviam
            vestram facere voluisse institutio et exheredatio facta probant evidenter.
            * DIOCL. ET MAXIM. AA. ET CC. ACHILLEO. *&lt;A 294 S. ID. DEC. CC.
            CONSS.&gt; </p>
            </div>
            <div xml:id="azsw2e-d1e3684-Dd1e254">
               <head xml:id="azsw2e-d1e3684-Hd1e256">15</head>
               <p xml:id="azsw2e-d1e3684-d1e258">
                  <ref xml:id="azsw2e-d1e3684-Rd1e260">Imperator
            Constantinus</ref>  Quoniam indignum est ob inanem observationem irritas
            fieri tabulas et iudicia mortuorum, placuit ademptis his, quorum imaginarius
            usus est, institutioni heredis verborum non esse necessariam observantiam,
            utrum imperativis et directis verbis fiat an inflexa. </p>
               <p xml:id="azsw2e-d1e3684-d1e263" n="1">
            Nec enim interest, si dicatur " heredem facio"
            vel " instituo" vel " volo" vel " mando"
            vel " cupio" vel " esto" vel " erit",
            sed quibuslibet confecta sententiis, quolibet loquendi genere formata
            institutio valeat, si modo per eam liquebit voluntatis intentio, nec
            necessaria sint momenta verborum, quae forte seminecis et balbutiens
            lingua profudit. </p>
               <p xml:id="azsw2e-d1e3684-d1e266" n="2">
            Et in postremis ergo iudiciis ordinandis amota erit sollemnium
            sermonum necessitas, ut, qui facultates proprias cupiunt ordinare,
            in quacumque instrumenti materia conscribere et quibuscumque verbis
            uti liberam habeant facultatem. * CONST. A. AD POP. *&lt;A 339 S.
            D. K. FEBR. LAODICEAE CONSTANTIO A. II ET CONSTANTE A. CONSS.&gt;
            </p>
            </div>
            <div xml:id="azsw2e-d1e3684-Dd1e271">
               <head xml:id="azsw2e-d1e3684-Hd1e273">16</head>
               <p xml:id="azsw2e-d1e3684-d1e275">
                  <ref xml:id="azsw2e-d1e3684-Rd1e277">Imperatores
            Gratianus, Valentinianus, Theodosius</ref>  Non dubium nec incertum
            est, sicut imperatoribus, ita qualibet dignitate vel potestate decoratis
            viris tam hereditatem quam legatum seu fideicommissum relinqui posse.
            </p>
               <p xml:id="azsw2e-d1e3684-d1e280" n="1">
            Illud adiciendum est, ut, qui ex testamento vel ab intestato
            heres extiterit, etsi voluntas defuncti circa legata seu fideicommissa
            seu libertates legibus non sit subnixa, tamen, si sua sponte agnoverit,
            implendi eam necessitatem habeat. * GRAT. VALENTIN. ET THEODOS. AAA.
            EUTROPIO PP. *&lt;A 380 S. D. K. IUL. THESSALONICAE GRATIANO V ET
            THEODOSIO AA. CONSS.&gt; </p>
            </div>
            <div xml:id="azsw2e-d1e3684-Dd1e284">
               <head xml:id="azsw2e-d1e3684-Hd1e286">17</head>
               <p xml:id="azsw2e-d1e3684-d1e288">
                  <ref xml:id="azsw2e-d1e3684-Rd1e290">Imperatores
            Arcadius, Honorius</ref> Testamentum non ideo infirmari debebit, quod
            diversis hoc deficiens nominibus appellavit, cum superflua non noceant.
            Namque necessaria praetermissa imminuunt contractus et testatoris
            officiunt voluntati, non abundans cautela * ARCAD. ET HONOR. AA. AETERNALI
            PROCONS. ASIAE. *&lt;A 396 D. XII K. APRIL. ARCADIO IIII ET HONORIO
            III AA. CONSS.&gt; </p>
            </div>
            <div xml:id="azsw2e-d1e3684-Dd1e294">
               <head xml:id="azsw2e-d1e3684-Hd1e296">18</head>
               <p xml:id="azsw2e-d1e3684-d1e298">
                  <ref xml:id="azsw2e-d1e3684-Rd1e300">Imperatores
            Arcadius, Honorius</ref> Testamenta omnia ceteraque, quae apud officium
            censuale publicari solent, in eodem reserventur nec usquam pemittatur
            fieri ulla translatio. Mos namque retinendus est fidelissimae vetustatis,
            quem si quis in hac urbe voluerit immutare, irritam mortuorum videri
            faciet voluntatem * ARCAD. ET HONOR. AA. AFRICANO PU. *&lt;A 397 D.
            VI K. OCT. CONSTANTINOPOLI CAESARIO ET ATTICO CONSS.&gt; </p>
            </div>
            <div xml:id="azsw2e-d1e3684-Dd1e304">
               <head xml:id="azsw2e-d1e3684-Hd1e306">19</head>
               <p xml:id="azsw2e-d1e3684-d1e308">
                  <ref xml:id="azsw2e-d1e3684-Rd1e310">Imperatores
            Honorius, Theodosius</ref>  Omnium testamentorum sollemnitatem superare
            videatur, quod insertum mera fide precibus inter tot nobiles probatasque
            personas etiam conscientiam principis tenet. </p>
               <p xml:id="azsw2e-d1e3684-d1e313" n="1">
            Sicut igitur securus erit, qui actis cuiuscumque iudicis
            aut municipum aut auribus privatorum mentis suae postremum publicavit
            iudicium, ita nec de eius umquam successione tractabitur, qui nobis
            mediis et toto iure, quod nostris est scriniis constitutum, teste
            succedit. </p>
               <p xml:id="azsw2e-d1e3684-d1e316" n="2">
            Nec sane illud heredibus nocere permittimus, si rescripta
            nostra nihil de eadem voluntate responderit. Voluntates etenim hominum
            audire volumus, non iubere, ne post sententiam nostram inhibitum videatur
            commutationis arbitrium, cum hoc ipsum, quod per supplicationem nostris
            auribus intimatur, ita demum firmum sit, si ultimum comprobatur nec
            contra iudicium suum defunctus postea venisse detegitur </p>
               <p xml:id="azsw2e-d1e3684-d1e319" n="3">
            Ne quid sane praetermisisse credamur huiusmodi institutionis
            successoribus designatis, omnia quae scriptis heredibus competunt
            iubemus eos habere nec super bonorum possessionis petitione ullam
            controversiam nasci, cum pro herede agere cuncta sufficiat et ius
            omne ipsa complere aditio videatur. </p>
               <p xml:id="azsw2e-d1e3684-d1e323" n="4">
            Omnibus etenim praestandum esse censemus, ut libero arbitrio,
            cui testandi facultas suppetit, successorem suum oblatis possit precibus
            declarare et stabile sciat esse quod fecerit, nec institutus heres
            pertimescat, cum oblatas preces secundum voluntatem defuncti idoneis
            possit testibus approbare, si ei alia nocere non possunt. * HONOR.
            ET THEODOS. AA. IOHANNI PP. *&lt;A 413 D. XII K. MART. RAVENNAE POST
            CONSULATUM HONORII VIIII ET THEODOSII V AA.&gt; </p>
            </div>
            <div xml:id="azsw2e-d1e3684-Dd1e327">
               <head xml:id="azsw2e-d1e3684-Hd1e329">20</head>
               <p xml:id="azsw2e-d1e3684-d1e331">
                  <ref xml:id="azsw2e-d1e3684-Rd1e333">Imperatores
            Honorius, Theodosius</ref>  Nolumus convelli deficientium scriptas
            iure ac sollemniter voluntates, dum quoddam morientis supremum et
            non adscriptum processisse confirmatur arbitrium, tamquam patrimonium
            suum ad nos deficiens maluerit pertinere. </p>
               <p xml:id="azsw2e-d1e3684-d1e336" n="1">
            Omnibus enim privatis et militantibus interdicimus, ut huiusmodi
            perhibeant testimonia, et falsi criminis reos teneri praecipimus,
            si, cum scriptae iure ac sollemniter deficientium extiterint voluntates,
            non scriptum aliquid sub nostrorum nominum mentione falso adstruere
            moliantur. </p>
               <p xml:id="azsw2e-d1e3684-d1e339" n="2">
            Nemo itaque relictus heres vel legibus ad successionem vocatus
            nostrum vel potentium nomen horrescat: nemo ferre testimonia in hunc
            modum vel suscipere gestis huiusmodi voces audeat nostro vel etiam
            privatorum potentium nomine. * HONOR. ET THEODOS. AA. EDICT. AD POP.
            URB. CONSTANINOPOLIT. *&lt;A 416 D. IIII ID. MART. CONSTANTINOPOLI
            THEODOSIO A. VII ET PALLADIO CONSS.&gt; </p>
            </div>
            <div xml:id="azsw2e-d1e3684-Dd1e343">
               <head xml:id="azsw2e-d1e3684-Hd1e345">21</head>
               <p xml:id="azsw2e-d1e3684-d1e347">
                  <ref xml:id="azsw2e-d1e3684-Rd1e349">Imperatores
            Theodosius, Valentinianus</ref>  Hac consultissima lege sancimus licere
            per scripturam conficientibus testamentum, si nullum scire volunt
            quae in eo scripta sunt, signatam vel ligatam vel tantum clausulam
            involutamque proferre scripturam vel ipsius testatoris vel cuiuslibet
            alterius manu conscriptam, eamque rogatis testibus septem numero civibus
            romanis puberibus omnibus simul offerre signandam et subscribendam,
            dum tamen testibus praesentibus testator suum esse testamentum dixerit
            quod offertur eique ipse coram testibus sua manu in reliqua parte
            testamenti subscripserit: quo facto et testibus uno eodemque die ac
            tempore subscribentibus et consignantibus valere testamentum nec ideo
            infirmari, quod testes nesciant quae in eo scripta sunt testamento.
            </p>
               <p xml:id="azsw2e-d1e3684-d1e352" n="1">
            Quod si litteras testator ignoret vel subscribere nequeat,
            octavo subscriptore pro eo adhibito eadem servari decernimus. </p>
               <p xml:id="azsw2e-d1e3684-d1e355" n="2">
            In omnibus autem testamentis, quae praesentibus vel absentibus
            testibus dictantur, superfluum est uno eodemque tempore exigere testatorem
            et testes adhibere et dictare suum arbitrium et finire testamentum.
            Sed licet alio tempore dictatum scriptumve proferatur testamentum,
            sufficiet uno eodemque die nullo actu interveniente testes omnes,
            videlicet simul nec diversis temporibus, subscribere signareque testamentum
            </p>
               <p xml:id="azsw2e-d1e3684-d1e358"> 
            Finem autem testamenti subscriptiones et signacula testium
            esse decernimus. Non subscriptum namque a testibus ac signatum testamentum
            pro imperfecto haberi convenit </p>
               <p xml:id="azsw2e-d1e3684-d1e361" n="3">
            Ex imperfecto autem testamento voluntatem tenere defuncti,
            nisi inter solos liberos a parentibus utriusque sexus habeatur, non
            volumus. </p>
               <p xml:id="azsw2e-d1e3684-d1e364"> 
            Si vero in huiusmodi voluntate liberis alia sit extranea
            mixta persona, certum est eam voluntatem, quantum ad illam dumtaxat
            permixtam personam pro nullo haberi, sed liberis adcrescere. </p>
               <p xml:id="azsw2e-d1e3684-d1e366" n="4">
            Per nuncupationem quoque, hoc est sine scriptura, testamenta
            non alias valere sancimus, nisi septem testes, ut supra dictum est,
            simul uno eodemque tempore collecti testatoris voluntatem ut testamentum
            sine scriptura facientis audierint. </p>
               <p xml:id="azsw2e-d1e3684-d1e369" n="5">
            Si quis autem testamento iure perfecto postea ad aliud pervenerit
            testamentum, non alias quod ante factum est infirmari decernimus,
            quam id, quod secundum facere testator instituit, iure fuerit consummatum,
            nisi forte in priore testamento scriptis his, qui ab intestato ad
            testatoris hereditatem successionemve venire non poterant, in secunda
            voluntate testator eos scribere instituit, qui ab intestato ad eius
            hereditatem vocantur. Eo enim casu, licet imperfecta videatur scriptura
            posterior, infirmato priore testamento secundam eius voluntatem non
            quasi testamentum, sed quasi voluntatem intestati valere sancimus
            </p>
               <p xml:id="azsw2e-d1e3684-d1e372"> 
            In qua voluntate quinque testium iuratorum depositiones sufficient:
            quo non facto valebit primum testamentum, licet in eo scripti videantur
            extranei. </p>
               <p xml:id="azsw2e-d1e3684-d1e374" n="6">
            Illud etiam huic legi perspeximus inserendum, ut etiam graece
            omnibus liceat testari. * THEODOS. ET VALENTIN. AA. FLORENTIO PP.
            *&lt;A 439 D. PRID. ID. SEPT. CONSTANTINOPOLI THEODOSIO A. XVII ET
            FESTO CONSS.&gt; </p>
            </div>
            <div xml:id="azsw2e-d1e3684-Dd1e379">
               <head xml:id="azsw2e-d1e3684-Hd1e381">22</head>
               <p xml:id="azsw2e-d1e3684-d1e383">
                  <ref xml:id="azsw2e-d1e3684-Rd1e385">Imperator
            Zeno</ref> Dictantibus testamenta vel aliam quamlibet ultimam voluntatem
            legatum vel fideicommissum vel quodcumque aliud quolibet legitimo
            titulo testatorem posse relinquere minime dubitandum est. Testibus
            etiam ad efficiendam voluntatem adhibitis pro suo libitu quod voluerit
            testator relinquere non prohibetur * ZENO A. SEBASTIANO PP. *&lt;A
            480 D. K. MAI. CONSTANTINOPOLI BASILIO IUNIORE VC. CONS.&gt; </p>
            </div>
            <div xml:id="azsw2e-d1e3684-Dd1e389">
               <head xml:id="azsw2e-d1e3684-Hd1e391">23</head>
               <p xml:id="azsw2e-d1e3684-d1e393">
                  <ref xml:id="azsw2e-d1e3684-Rd1e395">Imperator
            Justinus</ref> Consulta divalia, quibus considerate prospectum est,
            ne voluntates ultimae deficientium in hac regia urbe confectae apud
            alium aperiri possint quam virum clarissimum pro tempore census magistrum,
            monumentis intervenientibus pro iuris ordine, neve in hereditate,
            cuius summa centum aureorum pretium non excedit, mercedis quicquam
            aut sumptuum censum administrantes aut censualis apparitio super intimandis
            isdem elogiis audeant adsequi, firma nunc quoque edicimus ac repetita
            promulgatione non solum iudices quorumlibet tribunalium, verum etiam
            defensores ecclesiarum, quos turpissimum intimationis genus inrepserat,
            praemonendos censemus, ne rem attingant, quae nemini prorsus omnium
            secundum constitutionum praecepta quam census magistro competit. Absurdum
            est namque, si promiscuis actibus rerum turbentur officia et alii
            creditum alius subtrahat, ac praecipue clericis, quibus opprobrium
            est, si peritos se velint disceptationum esse forensium: poena etiam
            feriendis temeratoribus praesentis sanctionis quinquaginta librarum
            auri. Nec enim concedendum est, ut suprema vota deficientium eversionis
            quicquam ex incongrua insinuatione contrahant, dum res ab incongruis
            usurpatur audacte * IUSTINUS A. ARCHELAO PP. *&lt;A 524 D. XIII K.
            DEC. CONSTANTINOPOLI IUSTINO A. II ET OPILIONE CONSS.&gt; </p>
            </div>
            <div xml:id="azsw2e-d1e3684-Dd1e399">
               <head xml:id="azsw2e-d1e3684-Hd1e401">24</head>
               <p xml:id="azsw2e-d1e3684-d1e403">
                  <ref xml:id="azsw2e-d1e3684-Rd1e405">Imperator
            Justinianus</ref> Ambiguitates, quae vel imperitia vel desidia testamenta
            conscribentium oriuntur, resecandas esse censemus et, sive institutio
            heredum post legatorum dationes scripta sit vel alia praetermissa
            sit observatio non ex mente testatoris, sed vitio tabellionis vel
            alterius qui testamentum scribit, nulli licentiam concedimus per eam
            occasionem testatoris voluntatem subvertere vel minuere. * IUST. A.
            MENAE PP. *&lt;A 528 D. K. IAN. DN. IUSTINIANO A. PP. II CONS.&gt;
            </p>
            </div>
            <div xml:id="azsw2e-d1e3684-Dd1e409">
               <head xml:id="azsw2e-d1e3684-Hd1e411">25</head>
               <p xml:id="azsw2e-d1e3684-d1e413">
                  <ref xml:id="azsw2e-d1e3684-Rd1e415">Imperator
            Justinianus</ref> Praeposteri reprehensionem, quam novella constitutio
            in dotalibus instrumentis sustulisse noscitur, in aliis quoque omnibus
            tam contractibus quam testamentis tollimus, ut tali exceptione cessante
            et stipulatio et alii contractus et testatoris voluntas indubitate
            valeat, exactione videlicet post condicionem vel diem competente.
            * IUST. A. MENAE PP. *&lt;A 528 S. D. VII ID. DEC. DN. IUSTINIANO
            A. PP. II CONS.&gt; </p>
            </div>
            <div xml:id="azsw2e-d1e3684-Dd1e419">
               <head xml:id="azsw2e-d1e3684-Hd1e421">26</head>
               <p xml:id="azsw2e-d1e3684-d1e423">
                  <ref xml:id="azsw2e-d1e3684-Rd1e425">Imperator
            Justinianus</ref> In testamentis sine scriptis faciendis omnem formalem
            observationem penitus amputamus, ut, postquam septem testes convenerint,
            satis sit voluntatem testatoris vel testatricis simul omnibus manifestari
            significantis, ad quos substantiam suam pervenire vellet vel quibus
            legata vel fideicommissa vel libertates disponeret, etiamsi non ante
            huiusmodi dispositionem praedixerit testator vel testatrix illa formalia
            verba: ideo eosdem testes convenisse, quod sine scriptis suam voluntatem
            vel testamentum componere censuit. * IUST. A. MENAE PP. *&lt;A 528
            S. D. IIII ID. DEC. CONSTANTINOPOLI DN. IUSTINIANO A. PP. II CONS.&gt;
            </p>
            </div>
            <div xml:id="azsw2e-d1e3684-Dd1e429">
               <head xml:id="azsw2e-d1e3684-Hd1e431">27</head>
               <p xml:id="azsw2e-d1e3684-d1e433">
                  <ref xml:id="azsw2e-d1e3684-Rd1e435">Imperator
            Justinianus</ref>  Sancimus, si quis legitimo modo condidit testamentum
            et post eius confectionem decennium profluxit, si quidem nulla innovatio
            vel contraria voluntas testatoris apparuit, hoc esse firmum. Quod
            enim non mutatur, quare stare prohibetur? quemadmodum enim, qui testamentum
            fecit et nihil voluit contrarium, intestatus efficitur </p>
               <p xml:id="azsw2e-d1e3684-d1e438" n="1">
            Sin autem in medio tempore contraria voluntas ostenditur,
            si quidem perfectissima est secundi testamenti confectio, ipso iure
            prius tollitur testamentum. </p>
               <p xml:id="azsw2e-d1e3684-d1e441" n="2">
            Sin autem testator tantummodo dixerit non voluisse prius
            stare testamentum, vel aliis verbis utendo contrariam aperuit voluntatem,
            et hoc vel per testes idoneos non minus tribus vel inter acta manifestaverit
            et decennium fiat emensum, tunc irritum esse testamentum tam ex contraria
            voluntate quam ex cursu temporali. </p>
               <p xml:id="azsw2e-d1e3684-d1e444" n="3">
            Aliter etenim testamenta mortuorum per decennii transcursionem
            evanescere nullo patimur modo, prioribus constitutionibus, quae super
            huiusmodi testamentis vacuandis latae fuerant, penitus antiquandis.
            * IUST. A. IULIANO PP. *&lt;A 530 D. XV K. APRIL. CONSTANTINOPOLI
            LAMPADIO ET ORESTE VV. CC. CONSS.&gt; </p>
            </div>
            <div xml:id="azsw2e-d1e3684-Dd1e449">
               <head xml:id="azsw2e-d1e3684-Hd1e451">28</head>
               <p xml:id="azsw2e-d1e3684-d1e453">
                  <ref xml:id="azsw2e-d1e3684-Rd1e455">Imperator
            Justinianus</ref>  Cum antiquitas testamenta fieri voluit nullo actu
            interveniente et huiusmodi verborum compositio non rite interpretata
            paene in perniciem et testantium et testamentorum procederet, sancimus
            in tempore, quo testamentum conditur vel codicillus nascitur vel ultima
            quaedam dispositio secundum pristinam celebratus observationem ( nihil
            enim ex ea penitus immutandum esse censemus) , ea quidem, quae minime
            necessaria sunt, nullo procedere modo, quippe causa subtilissima proposita
            ea quae superflua sunt minime debent intercedere. </p>
               <p xml:id="azsw2e-d1e3684-d1e458" n="1">
            Si quid autem necessarium advenerit et in ipsum corpus laborantis
            respiciens contigerit, id est vel victus necessarii vel potionis oblatio
            vel medicaminis datio vel impositio, quibus relictis ipsa sanitas
            testatoris periclitatur, vel si quis necessarius naturae usus ad depositionem
            superflui ponderis immineat vel testatori vel testibus, non esse ex
            hac causa testamentum subvertendum licet morbus comitialis, quod et
            factum esse comperimus, uni ex testibus contigerit, sed eo quod urguet
            et imminet repleto vel deposito iterum solita per testamenti factionem
            adimpleri. </p>
               <p xml:id="azsw2e-d1e3684-d1e461" n="2">
            Et si quidem a testatore aliquid fiat testibus paulisper
            separatis, cum coram his facere aliquid naturale testator erubescat,
            iterum introductis testibus consequentiam factionis testamenti procedere.
            </p>
               <p xml:id="azsw2e-d1e3684-d1e464" n="3">
            Si tamen in quendam vel quosdam testium aliquid tale contingat,
            si quidem ex brevi temporis intervallo necessitas potest transire,
            iterum eorundem testium reversum expectari et sollemnia peragi. </p>
               <p xml:id="azsw2e-d1e3684-d1e468" n="4">
            Sin autem longiore spatio refectio fortuiti casus indigeat,
            et maxime si salus testatoris periclitantis immineat, tunc illo vel
            illis testibus, circa quos aliquid tale eveniet, separatis alios subrogari
            et ab eo vel ab eis tam testatorem quam alios testes sciscitari, si
            ea, quae eorum praesentiam antecedunt, omnia coram eis processissent.
            </p>
               <p xml:id="azsw2e-d1e3684-d1e471" n="5">
            Et si hoc fuerit undique manifestum, tunc eos vel eum una
            cum aliis testibus ea quae oportet facere, etsi in medio subscriptiones
            testium iam fuerant subsecutae. Sic etenim et naturae medemur et mortuorum
            elogia in suo statu facimus permanere </p>
               <p xml:id="azsw2e-d1e3684-d1e474" n="6">
            Cum autem constitutione, quae de testamentis ordinandis processit,
            cavetur, quatenus septem testium praesentia in testamentis requiratur
            et subscriptio a testatore fiat vel alio pro eo, et constitutio sic
            edixit: " octavo subscriptore adhibito", et quidam testamentum
            suum omne manu propria conscripsit et post eius litteras testes adhibiti
            suas subscriptiones supposuerunt aliaque omnia sollemniter in testamento
            peracta sunt et testamentum ex hoc, de quo dubitatur, irritum factum
            est, eandem constitutionem corrigentes sancimus, si quis sua manu
            totum testamentum vel codicillum conscripserit et hoc specialiter
            in scriptura reposu erit, quod sua manu hoc confecit, sufficiat ei
            totius testamenti scriptura et non alia subscriptio requiratur neque
            ab eo neque pro eo ab alio , sed sequantur huiusmodi scripturam et
            litterae testium et omnis quae expectatur observatio, et sit testamentum
            validum, et codicillus, si quinque testium litterae testatoris scripturae
            coadunentur, in sua firmitate remaneat, et nemo callidus machinator
            huiusmodi iniquitatis in posterum inveniatur. * IUST. A. IULIANO PP.
            *&lt;A 530 D. VI K. APRIL. CONSTANTINOPOLI LAMPADIO ET ORESTE VV.
            CC. CONSS.&gt; </p>
            </div>
            <div xml:id="azsw2e-d1e3684-Dd1e478">
               <head xml:id="azsw2e-d1e3684-Hd1e480">29</head>
               <p xml:id="azsw2e-d1e3684-d1e482">
                  <ref xml:id="azsw2e-d1e3684-Rd1e484">Imperator
            Justinianus</ref>  Iubemus omnimodo testatorem, si vires ad scribendum
            habeat, nomen heredis vel heredum in sua subscriptione vel in quacumque
            parte testamenti ponere, ut sit manifestum secundum illius voluntatem
            hereditatem esse transmissam. </p>
               <p xml:id="azsw2e-d1e3684-d1e487" n="1">
            Sin autem forsitan ex morbi acerbitate vel litterarum imperitia
            hoc facere minime poterit, testibus testamenti praesentibus nomen
            vel nomina heredis vel heredum ab eo nuncupari, ut omnimodo sciant
            testes, si non ipse subscribere potest, qui sunt scripti heredes,
            et ita certo heredis nomine successio procedat. </p>
               <p xml:id="azsw2e-d1e3684-d1e490" n="2">
            Si enim talis est testator, qui neque scribere neque articulate
            loqui potest, mortuo similis est et falsitas in elogiis committitur,
            quam, ut exul fiat a re publica nostra, maxime in testamentorum confectione
            cupientes hanc edictalem legem in orbem terrarum ponimus. </p>
               <p xml:id="azsw2e-d1e3684-d1e493" n="3">
            Quod si non fuerit observatum et nomen heredis vel heredum
            non fuerit manu testatoris scriptum vel voce coram testibus nuncupatum,
            hoc testamentum stare minime patimur vel in totum, si tota heredum
            nomina fuerint praetermissa, vel in eius heredis institutionem, cuius
            nomen neque lingua neque manus testatoris significavit. </p>
               <p xml:id="azsw2e-d1e3684-d1e497" n="4">
            Sed ne aliqua forsitan oblivio testium animis incumbat pluribus
            interdum nominibus heredum expressis, ipsi testes in suis subscriptionibus,
            cum testator non haec scripserit, sed nuncupaverit, eorum nomina scribere
            non differant ad aeternam rei memoriam. </p>
               <p xml:id="azsw2e-d1e3684-d1e500" n="5">
            Sin vero ipse testator in qualicumque parte testamenti nomina
            heredum ( sicut dictum est) scripserit, supervacuum est testes in
            sua subscriptione hoc exprimere , cum forsitan nescire eos testator
            suos heredes voluit et semel causa ex ipsius testatoris scriptura
            appareat. </p>
               <p xml:id="azsw2e-d1e3684-d1e503" n="6">
            Oportet enim omnimodo vel ex litteris testatoris vel ex voce
            quidem testatoris, litteris autem testium, qui ad elogium conficiendum
            fuerint convocati, nomina manifestari heredum. Quemadmodum enim in
            elogio, quod sine scriptura conficitur, necesse est testatorem voce
            exprimere nomen vel nomina heredum, ita oportet et in testamentis
            per scripturam conficiendis, cum ipse testator manu sua scribere heredes
            vel noluerit vel minime potuerit, voce tamen eius eos manifestari
            </p>
               <p xml:id="azsw2e-d1e3684-d1e506" n="7">
            Quae in posterum tantummodo observari censemus, ut, quae
            testamenta post hanc novellam nostri numinis legem conficiuntur, haec
            cum tali observatione procedant: quid enim antiquitas peccavit, quae
            praesentis legis inscia pristinam secuta est observationem? scituris
            et tabellionibus et his qui conficienda testamenta procurant, quod,
            si aliter facere ausi fuerint, poenam falsitatis non evitabunt, quasi
            dolose in tam necessaria causa versati. * IUST. A. IULIANO PP. *&lt;A
            531 D. K. MART. CONSTANTINOPOLI POST CONSULATUM LAMPADII ET ORESTIS
            VV. CC.&gt; </p>
            </div>
            <div xml:id="azsw2e-d1e3684-Dd1e510">
               <head xml:id="azsw2e-d1e3684-Hd1e512">30</head>
               <p xml:id="azsw2e-d1e3684-d1e514">
                  <ref xml:id="azsw2e-d1e3684-Rd1e516">Imperator
            Justinianus</ref> Nostram provisionem, maxime circa ultima elogia
            defunctorum, nunc etiam extendi properamus. Unde cum invenimus quasdam
            controversias veteribus iuris interpretatoribus exortas propter testamentum,
            quod legitimo modo conditum est septemque testium signa habens, postea
            fortuito casu vel per ipsius testatoris operam lino toto vel plurima
            eius parte incisa in ambiguitatem inciderit, solitum ei praebemus
            remedium sancientes, si quidem testator linum vel signacula inciderit
            vel abstulerit utpote voluntate eius mutata, testamentum non valere:
            sin autem ex alia quacumque causa hoc contigerit, durante testamento
            scriptos ad hereditatem vocari, maxime cum nostra constitutio, quam
            super tuitione testamentorum promulgavimus, testatorem disposuit vel
            sua manu nomen heredis scribere vel, si imper itia litterarum vel
            adversa valitudine seu alio modo hoc facere non potest, testes ipsos
            audito nomine heredis sub praesentia ipsius testatoris nomen heredis
            suis subscriptionibus declarare * IUST. A. IOHANNI PP. *&lt;A 531
            D. XV K. NOV. CONSTANTINOPOLI POST CONSULATUM LAMPADII ET ORESTIS
            VV. CC.&gt; </p>
            </div>
            <div xml:id="azsw2e-d1e3684-Dd1e520">
               <head xml:id="azsw2e-d1e3684-Hd1e522">31</head>
               <p xml:id="azsw2e-d1e3684-d1e524">
                  <ref xml:id="azsw2e-d1e3684-Rd1e526">Imperator
            Justinianus</ref>  Et ab antiquis legibus et a diversis retro principibus
            semper rusticitati consultum est et in multis legum subtilitatibus
            stricta observatio eis remissa est, quod ex ipsis rerum invenimus
            documentis. Cum enim testamentorum ordinatio sub certa definitione
            legum instituta est, homines rustici et quibus non est litterarum
            peritia quomodo possunt tantam legum subtilitatem custodire in ultimis
            suis voluntatibus? ideo ad dei humanitatem respicientes necessarium
            duximus per hanc legem eorum simplicitati subvenire </p>
               <p xml:id="azsw2e-d1e3684-d1e529" n="1">
            Sancimus itaque in omnibus quidem civitatibus et in castris
            orbis romani, ubi et leges nostrae manifestae sunt et litterarum viget
            scientia, omnia, quae etiam libris nostrorum digestorum seu institutionum
            et imperialibus sanctionibus nostrisque dispositionibus in condendis
            testamentis cauta sunt, observari nullamque ex praesenti lege fieri
            innovationem. </p>
               <p xml:id="azsw2e-d1e3684-d1e532" n="2">
            In illis vero locis, in quibus raro inveniuntur homines litterati,
            per praesentem legem rusticanis concedimus antiquam eorum consuetudinem
            legis vicem obtinere, ita tamen, ut, ubi scientes litteras inventi
            fuerint, septem testes, quos ad testimonium vocari necesse est, adhibeantur
            et unusquisque pro sua persona subscribat: ubi autem non inveniuntur
            litterati, septem testes et sine scriptura testimonium adhibentes
            admitti. </p>
               <p xml:id="azsw2e-d1e3684-d1e535" n="3">
            Si autem in illo loco minime inventi fuerint septem testes,
            usque ad quinque modis omnibus testes adhiberi iubemus: minus autem
            nullo modo concedimus. </p>
               <p xml:id="azsw2e-d1e3684-d1e539" n="4">
            Si vero unus aut duo vel plures scierint litteras, liceat
            his pro ignorantibus litteras, praesentibus tamen, subscriptionem
            suam imponere, sic tamen, ut ipsi testes cognoscant testatoris voluntatem
            et maxime quem vel quos heredes sibi relinquere voluerit, et hoc post
            mortem testatoris iurati deponant. </p>
               <p xml:id="azsw2e-d1e3684-d1e542" n="5">
            Quod igitur quisque rusticorum, sicut praedictum est, pro
            suis rebus disposuerit, hoc omnimodo legum subtilitate remissa firmum
            validumque consistat. * IUST. A. IOHANNI PP. *&lt;A 534 D. III NON.
            IUL. CONSTANTINOPOLI DN. IUSTINIANO A. IIII ET PAULINO VC. CONSS.&gt;
            

            </p>
            </div>
         </div>
      </body>
   </text>
</TEI>