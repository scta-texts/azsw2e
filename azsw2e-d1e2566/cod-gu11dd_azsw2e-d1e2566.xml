<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 65</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 65</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1877, v. 1</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e2566"><!-- azsw2e-l4t65 -->
            <head xml:id="azsw2e-d1e2566-Hd1e101">Titulus 65</head>
            <head xml:id="azsw2e-d1e2566-Hd1e103" type="question-title">De locato et conducto</head>
            <div xml:id="azsw2e-d1e2566-Dd1e106">
               <head xml:id="azsw2e-d1e2566-Hd1e108">1</head>
               <p xml:id="azsw2e-d1e2566-d1e110">
                  <ref xml:id="azsw2e-d1e2566-Rd1e112">Imperator
            Antoninus</ref> Dominus horreorum periculum vis maioris vel effracturam
            latronum conductori praestare non cogitur. His cessantibus si quid
            extrinsecus ex depositis rebus inlaesis horreis perierit, damnum depositarum
            rerum sarciri debet * ANT. A. IULIO AGRIPPINO. *&lt;A 213 PP. PRID.
            NON. IAN. ANTONINO A. IIII ET BALBINO CONSS.&gt; </p>
            </div>
            <div xml:id="azsw2e-d1e2566-Dd1e116">
               <head xml:id="azsw2e-d1e2566-Hd1e118">2</head>
               <p xml:id="azsw2e-d1e2566-d1e120">
                  <ref xml:id="azsw2e-d1e2566-Rd1e122">Imperator
            Antoninus</ref> Adversus eos, a quibus extruenda aedificia conduxisti,
            ex conducto actione consistens eo iudicio quod est bonae fidei debitum
            cum usuris solitis consequeris. * ANT. A. EPIDIO EPICTETO. *&lt;A
            213 PP. K. IUL. ROMAE ANTONINO A. IIII ET BALBINO CONSS.&gt; </p>
            </div>
            <div xml:id="azsw2e-d1e2566-Dd1e126">
               <head xml:id="azsw2e-d1e2566-Hd1e128">3</head>
               <p xml:id="azsw2e-d1e2566-d1e130">
                  <ref xml:id="azsw2e-d1e2566-Rd1e132">Imperator
            Antoninus</ref> Diaetae, quam te conductam habere dicis, si pensionem
            domino insulae solvis, invitum te expelli non oportet, nisi propriis
            usibus dominus esse necessariam eam probaverit aut corrigere domum
            maluerit aut tu male in re locata versatus es. * ANT. A. FLAVIO CALLIMORPHO.
            *&lt;A 214 PP. VIII ID. IAN. MESSALA ET SABINO CONSS.&gt; </p>
            </div>
            <div xml:id="azsw2e-d1e2566-Dd1e137">
               <head xml:id="azsw2e-d1e2566-Hd1e139">4</head>
               <p xml:id="azsw2e-d1e2566-d1e141">
                  <ref xml:id="azsw2e-d1e2566-Rd1e143">Imperator
            Alexander Severus</ref>  Et divi Pii et Antonini litteris certa forma
            est, ut domini horreorum effractorum eiusmodi querellas deferentibus
            custodes exhibere necesse habeant nec ultra periculo subiecti sint.
            </p>
               <p xml:id="azsw2e-d1e2566-d1e146" n="1">
            Quod vos quoque adito praeside provinciae impetrabitis. Qui
            si maiorem animadversionem exigere rem deprehenderit, ad Domitium
            Ulpianum praefectum praetorio et parentem meum reos remittere curabit
            </p>
               <p xml:id="azsw2e-d1e2566-d1e149" n="2">
            Sed qui domini horreorum nominatim etiam custodiam repromiserunt,
            fidem exhibere debent. * ALEX. A. ARRIO SABINO. *&lt;A 222 PP. K.
            DEC. ALEXANDRO A. CONS.&gt; </p>
            </div>
            <div xml:id="azsw2e-d1e2566-Dd1e153">
               <head xml:id="azsw2e-d1e2566-Hd1e155">5</head>
               <p xml:id="azsw2e-d1e2566-d1e157">
                  <ref xml:id="azsw2e-d1e2566-Rd1e159">Imperator
            Alexander Severus</ref> Certi iuris est ea, quae voluntate dominorum
            coloni in fundum conductum induxerint, pignoris iure dominis praediorum
            teneri. Quando autem domus locatur, non est necessaria in rebus inductis
            vel illatis scientia domini: nam ea quoque pignoris iure tenentur
            * ALEX. A. AURELIO PETRONIO. *&lt;A 223 PP. K. MART. MAXIMO II ET
            AELIANO CONSS.&gt; </p>
            </div>
            <div xml:id="azsw2e-d1e2566-Dd1e163">
               <head xml:id="azsw2e-d1e2566-Hd1e165">6</head>
               <p xml:id="azsw2e-d1e2566-d1e167">
                  <ref xml:id="azsw2e-d1e2566-Rd1e169">Imperator
            Alexander Severus</ref> Nemo prohibetur rem quam conduxit fruendam
            alii locare, si nihil aliud convenit. * ALEX. A. LUCILIO VICTORINO.
            *&lt;A 224 PP. V K. MART. IULIANO ET CRISPINO CONSS.&gt; </p>
            </div>
            <div xml:id="azsw2e-d1e2566-Dd1e173">
               <head xml:id="azsw2e-d1e2566-Hd1e175">7</head>
               <p xml:id="azsw2e-d1e2566-d1e177">
                  <ref xml:id="azsw2e-d1e2566-Rd1e179">Imperator
            Alexander Severus</ref> Si, cum Hermes vectigal octavarum in quinquennium
            conduceret, fidem tuam obligasti posteaque spatio eius temporis expleto,
            cum idem Hermes in conductionem ut idoneus detinerentur, non consensisti,
            sed cautionem tibi reddi postulasti, non oportere te posterioris temporis
            periculo adstringi competens iudex non ignorabit. * ALEX. A. SEPTIMIO
            TERENTIANO MIL. *&lt;A 227 PP. V ID. IAN. ALBINO ET MAXIMO CONSS.&gt;
            </p>
            </div>
            <div xml:id="azsw2e-d1e2566-Dd1e183">
               <head xml:id="azsw2e-d1e2566-Hd1e185">8</head>
               <p xml:id="azsw2e-d1e2566-d1e187">
                  <ref xml:id="azsw2e-d1e2566-Rd1e189">Imperator
            Alexander Severus</ref> Licet certis annuis quantitatibus fundum conduxeris,
            si tamen expressum non est in locatione aut mos regionis postulat,
            ut, si qua labe tempestatis vel alio caeli vitio damna accidissent,
            ad onus tuum pertinerent, et quae evenerunt sterilitates ubertate
            aliorum annorum repensatae non probabuntur, rationem tui iuxta bonam
            fidem haberi recte postulabis, eamque formam qui ex appellatione cognoscet
            sequetur. * ALEX. A. SABINIANO HYGINO. *&lt;A 231 PP. K. AUG. POMPEIANO
            ET PELIGNO CONSS.&gt; </p>
            </div>
            <div xml:id="azsw2e-d1e2566-Dd1e193">
               <head xml:id="azsw2e-d1e2566-Hd1e195">9</head>
               <p xml:id="azsw2e-d1e2566-d1e197">
                  <ref xml:id="azsw2e-d1e2566-Rd1e199">Imperator
            Alexander Severus</ref> Emptori quidem fundi necesse non est stare
            colonum, cui prior dominus locavit, nisi ea lege emit. Verum si probetur
            aliquo pacto consensisse, ut in eadem conductione maneat, quamvis
            sine scripto, bonae fidei iudicio ei quod placuit parere cogitur *
            ALEX. A. AURELIO FUSCO MIL. *&lt;A 234 PP. VII ID. SEPT. MAXIMO II
            ET URBANO CONSS.&gt; </p>
            </div>
            <div xml:id="azsw2e-d1e2566-Dd1e204">
               <head xml:id="azsw2e-d1e2566-Hd1e206">10</head>
               <p xml:id="azsw2e-d1e2566-d1e208">
                  <ref xml:id="azsw2e-d1e2566-Rd1e210">Imperator
            Gordianus</ref> Viam veritatis ignoras in conductionibus non succedere
            heredes conductoris existimans, cum, sive perpetua conductio est,
            etiam ad heredes transmittatur, sive temporalis, intra tempora locationis
            heredi quoque onus contractus incumbat. * GORD. A. POMPONIO SABINO.
            *&lt;A 239 D. VIII K. MART. GORDIANO ET AVIOLA CONSS.&gt; </p>
            </div>
            <div xml:id="azsw2e-d1e2566-Dd1e214">
               <head xml:id="azsw2e-d1e2566-Hd1e216">11</head>
               <p xml:id="azsw2e-d1e2566-d1e218">
                  <ref xml:id="azsw2e-d1e2566-Rd1e220">Imperator
            Philippus</ref> Invitos conductores seu heredes eorum post tempora
            locationis impleta non esse retinendos saepe rescriptum est. * PHILIPP.
            A. AURELIO THEODORO. *&lt;A 244 PP. VI ID. AUG. PEREGRINO ET AEMILIANO
            CONSS.&gt; </p>
            </div>
            <div xml:id="azsw2e-d1e2566-Dd1e224">
               <head xml:id="azsw2e-d1e2566-Hd1e226">12</head>
               <p xml:id="azsw2e-d1e2566-d1e228">
                  <ref xml:id="azsw2e-d1e2566-Rd1e230">Imperator
            Philippus</ref> Damnum, quod per adgressuram latronum in possessionibus
            locatis rei tuae illatum esse proponis, a domina earundem possessionum,
            quam nullius criminis ream facere te dicis, sarciri nulla ratione
            desideras. * PHILIPP. A. ET PHILIPP. C. AURELIO NICAE. *&lt;A 245
            PP. IIII K. NOV. PHILIPPO A. ET TITIANO CONSS.&gt; </p>
            </div>
            <div xml:id="azsw2e-d1e2566-Dd1e234">
               <head xml:id="azsw2e-d1e2566-Hd1e236">13</head>
               <p xml:id="azsw2e-d1e2566-d1e238">
                  <ref xml:id="azsw2e-d1e2566-Rd1e240">Imperatores
            Valerianus, Gallienus</ref>  Si divisa conductio fuit et in singulis
            pro partibus facta, alieno nomine conveniri vos non oportet. Si autem
            omnes qui conducebant in solidum locatori sunt obligati, ius ei competens
            conveniendi quem velit non debeat auferri </p>
               <p xml:id="azsw2e-d1e2566-d1e243" n="1">
            Habetis sane vos facultatem locatori offerendi debitum et,
            ut transferantur in vos ea, quae ob hanc conductionem ab his quorum
            nomine inquietamini obligata sunt, postulandi. * VALER. ET GALLIEN.
            AA. ET VALER. C. AURELIO HERACLIDAE. *&lt;A 259 PP. VIII ID. MART.
            AEMILIANO ET BASSO CONSS.&gt; </p>
            </div>
            <div xml:id="azsw2e-d1e2566-Dd1e247">
               <head xml:id="azsw2e-d1e2566-Hd1e249">14</head>
               <p xml:id="azsw2e-d1e2566-d1e251">
                  <ref xml:id="azsw2e-d1e2566-Rd1e253">Imperatores
            Valerianus, Gallienus</ref> Si hi, qui a vobis redemerant frumentum
            et hordeum annonae inferendum, accepta pecunia fidem fefellerunt,
            ex locato agere cum his potestis. * VALER. ET GALLIEN. AA. ET C. AURELIO
            IULIO. *&lt;A 259 PP. VIII K. IAN. AEMILIANO ET BASSO CONSS.&gt; </p>
            </div>
            <div xml:id="azsw2e-d1e2566-Dd1e257">
               <head xml:id="azsw2e-d1e2566-Hd1e259">15</head>
               <p xml:id="azsw2e-d1e2566-d1e261">
                  <ref xml:id="azsw2e-d1e2566-Rd1e263">Imperatores
            Valerianus, Gallienus</ref> Si fundo a locatore expulsa es, agere
            ex conducto potes poenamque, quam praestari rupta conventionis fide
            placuit, exigere ac retinere potes. * VALER. ET GALLIEN. AA. ET C.
            AURELIAE EUPHROSYNAE. *&lt;A 259 PP. ID. AUG. AEMILIANO ET BASSO CONSS.&gt;
            </p>
            </div>
            <div xml:id="azsw2e-d1e2566-Dd1e268">
               <head xml:id="azsw2e-d1e2566-Hd1e270">16</head>
               <p xml:id="azsw2e-d1e2566-d1e272">
                  <ref xml:id="azsw2e-d1e2566-Rd1e274">Imperatores
            Valerianus, Gallienus</ref> Legem quidem conductionis servari oportet
            nec pensionum nomine amplius quam convenit reposci. Sin autem tempus,
            in quo locatus fundus fuerat, sit exactum et in eadem locatione conductor
            permanserit, tacito consensu eandem locationem una cum vinculo pignoris
            renovare videtur * VALER. ET GALLIEN. AA. ET C. AURELIO TIMOTHEO.
            *&lt;A 260 PP. IIII K. AUG. SAECULARE II ET DONATO CONSS.&gt; </p>
            </div>
            <div xml:id="azsw2e-d1e2566-Dd1e278">
               <head xml:id="azsw2e-d1e2566-Hd1e280">17</head>
               <p xml:id="azsw2e-d1e2566-d1e282">
                  <ref xml:id="azsw2e-d1e2566-Rd1e284">Imperatores
            Diocletianus, Maximianus</ref> Praeses provinciae ea quae ex locatione
            debentur exsolvi sine mora curabit, non ignarus ex locato et conducto
            actionem, cum sit bonae fidei, post moram usuras legitimas admittere.
            * DIOCL. ET MAXIM. AA. HOSTILIO HECTARIO. *&lt;A 290 PP. XV K. APRIL.
            DIOCLETIANO IIII ET MAXIMIANO III AA. CONSS.&gt; </p>
            </div>
            <div xml:id="azsw2e-d1e2566-Dd1e288">
               <head xml:id="azsw2e-d1e2566-Hd1e290">18</head>
               <p xml:id="azsw2e-d1e2566-d1e292">
                  <ref xml:id="azsw2e-d1e2566-Rd1e294">Imperatores
            Diocletianus, Maximianus</ref> Excepto tempore, quo edaci lucustarum
            pernicie sterilitatis vitium incessit, sequentis temporis fructus,
            quos tibi iuxta praeteritam consuetudinem deberi constiterit, reddi
            tibi praeses provinciae iubebit. * DIOCL. ET MAXIM. AA. ANNIO URSINO.
            *&lt;A 290 PP. XI K. OCT. IPSIS IIII ET III AA. CONSS.&gt; </p>
            </div>
            <div xml:id="azsw2e-d1e2566-Dd1e298">
               <head xml:id="azsw2e-d1e2566-Hd1e300">19</head>
               <p xml:id="azsw2e-d1e2566-d1e302">
                  <ref xml:id="azsw2e-d1e2566-Rd1e304">Imperatores
            Diocletianus, Maximianus</ref> Circa locationes atque conductiones
            maxime fides contractus servanda est, si nihil specialiter exprimatur
            contra consuetudinem regionis. Quod si alii remiserunt contra legem
            contractus atque regionis consuetudinem pensiones, hoc aliis praeiudicium
            non possit adferre * DIOCL. ET MAXIM. AA. ET CC. IULIO VALENTINO.
            *&lt;A 293 S. V K. MAI. HERACLEAE AA. CONSS. &gt; </p>
            </div>
            <div xml:id="azsw2e-d1e2566-Dd1e308">
               <head xml:id="azsw2e-d1e2566-Hd1e310">20</head>
               <p xml:id="azsw2e-d1e2566-d1e312">
                  <ref xml:id="azsw2e-d1e2566-Rd1e314">Imperatores
            Diocletianus, Maximianus</ref> Qui rem propriam conduxit existimans
            alienam, dominium non transfert, sed inefficacem conductionis contractum
            facit. * DIOCL. ET MAXIM. AA. ET CC. AURELIO CARPOPHORO. *&lt;A 293
            S. III K. MART. HERACLEAE AA. CONSS.&gt; </p>
            </div>
            <div xml:id="azsw2e-d1e2566-Dd1e318">
               <head xml:id="azsw2e-d1e2566-Hd1e320">21</head>
               <p xml:id="azsw2e-d1e2566-d1e322">
                  <ref xml:id="azsw2e-d1e2566-Rd1e324">Imperatores
            Diocletianus, Maximianus</ref> Si olei certa ponderatione fructus
            anni locasti, de contractu bonae fidei habito propter hoc solum, quod
            alter maiorem obtulit ponderationem, recedi non oportet. * DIOCL.
            ET MAXIM. AA. ET CC. ANTONIAE. *&lt;A 293 D. VIII ID. OCT. SIRMI AA.
            CONSS.&gt; </p>
            </div>
            <div xml:id="azsw2e-d1e2566-Dd1e329">
               <head xml:id="azsw2e-d1e2566-Hd1e331">22</head>
               <p xml:id="azsw2e-d1e2566-d1e333">
                  <ref xml:id="azsw2e-d1e2566-Rd1e335">Imperatores
            Diocletianus, Maximianus</ref> Si hi, contra quos supplicas, facta
            locatione temporis certi suas tibi locaverint operas, quatenus bona
            fides patitur, causa cognita competens iudex conventionem servari
            iubebit. * DIOCL. ET MAXIM. AA. ET CC. PAPINIANO. *&lt;A 293 &gt;
            </p>
            </div>
            <div xml:id="azsw2e-d1e2566-Dd1e339">
               <head xml:id="azsw2e-d1e2566-Hd1e341">23</head>
               <p xml:id="azsw2e-d1e2566-d1e343">
                  <ref xml:id="azsw2e-d1e2566-Rd1e345">Imperatores
            Diocletianus, Maximianus</ref> Ad probationem rei propriae sive defensionem
            non sufficit locatio ei facta, qui post de dominio coeperit contendere,
            cum nescientia dominii proprii et errantis nullum habeat consensum
            : sed ex eventu, si victus fuerit, contractus locationis non constitisse
            magis declaratur. Nemo enim sibi iure possessionem mutare potest *
            DIOCL. ET MAXIM. AA. ET CC. AURELIO PRISCO. *&lt;A 293 &gt; </p>
            </div>
            <div xml:id="azsw2e-d1e2566-Dd1e349">
               <head xml:id="azsw2e-d1e2566-Hd1e351">24</head>
               <p xml:id="azsw2e-d1e2566-d1e353">
                  <ref xml:id="azsw2e-d1e2566-Rd1e355">Imperatores
            Diocletianus, Maximianus</ref> Contractus locationis conductionisque
            non intervenientibus etiam instrumentis ratus habeatur : secundum
            quod heredes conductoris, etsi non intervenerint instrumenta, non
            uxorem convenire debes. Sane de posteriore tempore, quo conductricem
            ipsam proponis fuisse, adesse fidem precibus tuis probans pensiones
            integras ab ea pete * DIOCL. ET MAXIM. AA. ET CC. AURELIO ANTONINO.
            *&lt;A 293 PP. VIII K. IAN AA. CONSS.&gt; </p>
            </div>
            <div xml:id="azsw2e-d1e2566-Dd1e359">
               <head xml:id="azsw2e-d1e2566-Hd1e361">25</head>
               <p xml:id="azsw2e-d1e2566-d1e363">
                  <ref xml:id="azsw2e-d1e2566-Rd1e365">Imperatores
            Diocletianus, Maximianus</ref> Si quis conductionis titulo agrum vel
            aliam quamcumque rem accepit ; possessionem debet prius restituere
            et tunc de proprietate litigare. * DIOCL. ET MAXIM. AA. ET CC. AURELIO
            EPAGATHO. *&lt;A 293 III K. IAN. SIRMI AA. CONSS.&gt; </p>
            </div>
            <div xml:id="azsw2e-d1e2566-Dd1e369">
               <head xml:id="azsw2e-d1e2566-Hd1e371">26</head>
               <p xml:id="azsw2e-d1e2566-d1e373">
                  <ref xml:id="azsw2e-d1e2566-Rd1e375">Imperatores
            Diocletianus, Maximianus</ref> Si conductionis implestis fidem, eius
            rei gratia factum instrumentum evanuit. Quod si quid vestrum in fundo
            fuit vel vi direptum est, hoc restitui vobis praeses provinciae iubebit
            * DIOCL. ET MAXIM. AA. ET CC. AURELIO OPILIONI ET HERMIO. *&lt;A 294
            D. III K. MAI. CC. CONSS.&gt; </p>
            </div>
            <div xml:id="azsw2e-d1e2566-Dd1e379">
               <head xml:id="azsw2e-d1e2566-Hd1e381">27</head>
               <p xml:id="azsw2e-d1e2566-d1e383">
                  <ref xml:id="azsw2e-d1e2566-Rd1e385">Imperatores
            Diocletianus, Maximianus</ref> Si tibi quae pro colonis conducti praedii
            prorogasti dominus fundi stipulanti dare spopondit, competens iudex
            reddi tibi iubebit. Nam si conventio placiti fine stetit, ex nudo
            pacto perspicis actionem iure nostro nasci non potuisse * DIOCL. ET
            MAXIM. AA. ET CC. MAXIMIANO AGOPODI. *&lt;A 294 &gt; </p>
            </div>
            <div xml:id="azsw2e-d1e2566-Dd1e390">
               <head xml:id="azsw2e-d1e2566-Hd1e392">28</head>
               <p xml:id="azsw2e-d1e2566-d1e394">
                  <ref xml:id="azsw2e-d1e2566-Rd1e396">Imperatores
            Diocletianus, Maximianus</ref> In iudicio tam locati quam conducti
            dolum et custodiam, non etiam casum, cui resisti non potest, venire
            constat. * DIOCL. ET MAXIM. AA. ET CC. TUSCIANO NEONI. *&lt;A 294
            D. XV K. OCT. CC. CONSS.&gt; </p>
            </div>
            <div xml:id="azsw2e-d1e2566-Dd1e400">
               <head xml:id="azsw2e-d1e2566-Hd1e402">29</head>
               <p xml:id="azsw2e-d1e2566-d1e404">
                  <ref xml:id="azsw2e-d1e2566-Rd1e406">Imperatores
            Diocletianus, Maximianus</ref> Cum conductorem aedificia, quae suscepit
            integra, destruxisse proponas, haec heredes etiam eius praeses provinciae
            instaurare aedificiorum inter vos habita ratione iubebit. * DIOCL.
            ET MAXIM. AA. ET CC. AURELIO IULIANO. *&lt;&gt; </p>
            </div>
            <div xml:id="azsw2e-d1e2566-Dd1e410">
               <head xml:id="azsw2e-d1e2566-Hd1e412">30</head>
               <p xml:id="azsw2e-d1e2566-d1e414">
                  <ref xml:id="azsw2e-d1e2566-Rd1e416">Imperatores
            Theodosius, Valentinianus</ref> Curialis neque procurator neque conductor
            alienarum rerum nec fideiussor aut mandator conductoris existat. Alioquin
            nullam obligationem neque locatori neque conductori ex huiusmodi contractu
            competere sancimus * THEODOS. ET VALENTIN. AA. FLORENTIO PP. *&lt;A
            439 D. VII ID. APRIL. CONSTANTINOPOLI THEODOSIO A. XVII ET FESTO CONSS.&gt;
            </p>
            </div>
            <div xml:id="azsw2e-d1e2566-Dd1e420">
               <head xml:id="azsw2e-d1e2566-Hd1e422">31</head>
               <p xml:id="azsw2e-d1e2566-d1e424">
                  <ref xml:id="azsw2e-d1e2566-Rd1e426">Imperator
            Leo</ref> Milites nostros alienarum rerum conductores seu procuratores
            aut fideiussores vel mandatores conductorum fieri prohibemus, ne omisso
            armorum usu ad opus rurestre se conferant et vicinis graves praesumptione
            cinguli militaris existant. Armis autem, non privatis negotiis occupentur,
            ut numeris et signis suis iugiter inhaerentes rem publicam, a qua
            aluntur, ab omni bellorum necessitate defendant * LEO A. ASPARI MAG.
            MIL. *&lt;A 458 D. PRID. NON. IUL. CONSTANTINOPOLI LEONE A. CONS.&gt;
            </p>
            </div>
            <div xml:id="azsw2e-d1e2566-Dd1e430">
               <head xml:id="azsw2e-d1e2566-Hd1e432">32</head>
               <p xml:id="azsw2e-d1e2566-d1e434">
                  <ref xml:id="azsw2e-d1e2566-Rd1e436">Imperator
            Zeno</ref>  Ne cui liceat, qui aliquam domum alienam vel locum aut
            ergasterium nomine conductionis accepit, alteri, qui post eum domini
            voluntate ad eandem conductionem accessit, litem inferre, quasi rem
            illicitam aut agenti damnosam temptaverit, sed patere facultatem dominis
            domos suas vel ergasteria vel loca cui voluerint locandi, ipsis nihilo
            minus qui conduxerint ab omni super hoc molestia liberis conservandis
            : nisi forte pacta per scripturam specialiter inita cum dominis vel
            cum his qui postea conduxerunt, legibus videlicet cognita, agentis
            intentionibus suffragantur. </p>
               <p xml:id="azsw2e-d1e2566-d1e439" n="1">
            Quod si quis huiusmodi controversiam sacris iussionibus interdictam
            crediderit commovendam, si privatus est, acriter caesus exilii subeat
            poenam, si militat, decem librarum auri dispendio feriatur. * ZENO
            A. ADAMANTIO PU. *&lt;&gt; </p>
            </div>
            <div xml:id="azsw2e-d1e2566-Dd1e443">
               <head xml:id="azsw2e-d1e2566-Hd1e445">33</head>
               <p xml:id="azsw2e-d1e2566-d1e447">
                  <ref xml:id="azsw2e-d1e2566-Rd1e449">Imperator
            Zeno</ref> Conductores rerum alienarum seu alienam cuiuslibet rei
            possessionem precario detinentes seu heredes eorum, si non eam dominis
            recuperare volentibus restituerint, sed litem usque ad definitivam
            sententiam expectaverint, non solum rem locatam, sed etiam aestimationem
            eius victrici parti ad similitudinem invasoris alienae possessionis
            praebere compellantur. * ZENO A. SEBASTIANO PP. *&lt;A 484 D. V K.
            APRIL. CONSTANTINOPOLI THEODERICO CONS.&gt; </p>
            </div>
            <div xml:id="azsw2e-d1e2566-Dd1e454">
               <head xml:id="azsw2e-d1e2566-Hd1e456">34</head>
               <p xml:id="azsw2e-d1e2566-d1e458"><!-- Greek --></p>
            </div>
            <div xml:id="azsw2e-d1e2566-Dd1e462">
               <head xml:id="azsw2e-d1e2566-Hd1e464">35</head>
               <p xml:id="azsw2e-d1e2566-d1e466">
                  <ref xml:id="azsw2e-d1e2566-Rd1e468">Imperator
            Justinianus</ref>  Licet retro principes multa de militibus, qui alienas
            possessiones vel domus conductionis titulo procurandas suscipiunt,
            sanxisse manifestum est, tamen quia res sic est contempta, ut neque
            interminationis sacratissimae constitutionis milites memores ad huiusmodi
            sordida audeant venire ministeria et relictis studiis publicis signisque
            victricibus ad conductiones alienarum rerum prosilire et armorum atrocitatem
            non in hostes ostendere, sed contra vicinos et forsitan adversus ipsos
            miseros colonos, quos procurandos susceperunt, convertere, necessarium
            duximus ad hanc sacratissimam venire constitutionem altius et plenius
            huiusmodi causam corrigentes. </p>
               <p xml:id="azsw2e-d1e2566-d1e471" n="1">
            Iubemus itaque omnes omnino, qui sub armis militant, sive
            maiores sive minores ( milites autem appellamus eos, qui tam sub excelsis
            magistris militum tolerare noscuntur militiam quam in undecim devotissimis
            scholis taxati sunt, nec non eos , qui sub diversis optionibus foederatorum
            nomine sunt decorati) saltem in posterum ab omni conductione alienarum
            rerum temperare scituros, quod ex ipso contractus initio sine aliquo
            facto vel aliqua sententia cadant militia et non sit regressus eis
            ad pristinum gradum neque a beneficio imperiali neque a consensu vel
            permissu iudicis, sub quo tolerandam sortiti sunt militiam : ne, dum
            alienas res conductionis titulo esse gubernandas existimant, suas
            militias suamque opinionem amittant, ex militibus pagani, ex decoratis
            infames constituti: et quod post huiusmodi conductionem, quam penitus
            interdiximus, a publico susceperint, et hoc sine aliqua mora vel procrastinatione
            reddere compellantur. </p>
               <p xml:id="azsw2e-d1e2566-d1e474" n="2">
            Scituris et ipsis, qui suas facultates post hanc legem eis
            ad conductionem permiserint nostra lege eorum conamine violata, quod
            nulla eis exactio contra eos concedatur, ut, qui alieni appetens constitutos
            militem procuratorem elegerit, et suis cadat reditibus. </p>
               <p xml:id="azsw2e-d1e2566-d1e477" n="3">
            Pateat autem omnibus huiusmodi copia apud competentes iudices
            accusationis, ut, qui in hac causa delator existat, laudandus magis
            quam vituperandus intellegatur : poena, quam contra milites nostrorum
            praeceptorum contemptores et ipsos, qui eis conductionem rerum ad
            se pertinentium permiserint, statuimus, in futuris causis obtinente.
            * IUST. A. AD SENATUM. *&lt;&gt; 

            </p>
            </div>
         </div>
      </body>
   </text>
</TEI>