<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 26</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 26</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1892, v. 2</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e3717"><!-- azsw2e-l6t26 -->
            <head xml:id="azsw2e-d1e3717-Hd1e101">Titulus 26</head>
            <head xml:id="azsw2e-d1e3717-Hd1e103" type="question-title">De impuberum et de aliis substitutionibus</head>
            <div xml:id="azsw2e-d1e3717-Dd1e106">
               <head xml:id="azsw2e-d1e3717-Hd1e108">1</head>
               <p xml:id="azsw2e-d1e3717-d1e110">
                  <ref xml:id="azsw2e-d1e3717-Rd1e112">Imperator
            Titus Aelius Antoninus</ref> Cum heredes ex disparibus partibus instituti
            et invicem substituti sunt nec in substitutione facta est ullarum
            partium mentio, verum est non alias partes testatorem substitutioni
            tacite inseruisse, quam quae manifeste in institutione expressae sunt.
            * T. AEL. ANT. A. SECUNDO. *&lt;A 146 D. CLARO II ET SEVERO CONSS.&gt;
            </p>
            </div>
            <div xml:id="azsw2e-d1e3717-Dd1e116">
               <head xml:id="azsw2e-d1e3717-Hd1e118">2</head>
               <p xml:id="azsw2e-d1e3717-d1e120">
                  <ref xml:id="azsw2e-d1e3717-Rd1e122">Imperatores
            Severus, Antoninus</ref> Hereditatem quidem intestati filii delatam
            tibi dubitari non oportet. Substitutio enim testamento patris facta
            ad pubertatis tempora porrigi non potest, quia ipso et aliis non eiusdem
            condicionis heredibus institutis et invicem substitutis propter eorum
            personam, quibus in unum casum dumtaxat substitui potest, etiam in
            filio idem debere servari et ratio suadet et divus marcus pater constituit
            * SEV. ET ANT. AA. PHRONIMAE. *&lt;A 204 PP. VI K. AUG. CILONE ET
            LIBONE CONSS.&gt; </p>
            </div>
            <div xml:id="azsw2e-d1e3717-Dd1e126">
               <head xml:id="azsw2e-d1e3717-Hd1e128">3</head>
               <p xml:id="azsw2e-d1e3717-d1e130">
                  <ref xml:id="azsw2e-d1e3717-Rd1e132">Imperator
            Alexander Severus</ref>  Heres instituta matris testamento si successionem
            ex testamento omisisti et ab intestato bonorum possessionis ius habere
            voluisti, substituto locum quin feceris, in dubium non venit. </p>
               <p xml:id="azsw2e-d1e3717-d1e135" n="1">
            Proinde si substitutus hereditatem amplexus est, actionibus
            quae adversus matrem competebant ipsum convenire, non successionem
            ab intestato potes vindicare. * ALEX. A. ACHILLAE. *&lt;A 223 PP.
            XI K. SEPT. MAXIMO II ET AELIANO CONSS.&gt; </p>
            </div>
            <div xml:id="azsw2e-d1e3717-Dd1e140">
               <head xml:id="azsw2e-d1e3717-Hd1e142">4</head>
               <p xml:id="azsw2e-d1e3717-d1e144">
                  <ref xml:id="azsw2e-d1e3717-Rd1e146">Imperator
            Alexander Severus</ref> Quamvis placuerat substitutionem impuberis,
            qui in potestate testatoris fuerit, a parente factam ita: " si
            heres non erit" porrigi ad eum casum, quo, posteaquam heres extitit,
            impubes decessit, si modo non contrariam defuncti voluntatem extitisse
            probetur: cum tamen proponas ita substitutionem factam esse: "
            si mihi firmianus filius et aelia uxor mea ( quod abominor) heredes
            non erunt, in locum eorum publius firmianus heres esto", manifestum
            est in eum casum factam substitutionem, quo utrique heredum substitui
            potuit. * ALEX. A. FIRMIANO. *&lt;A 225 PP. IIII K. IUL. FUSCO II
            ET DEXTRO CONSS.&gt; </p>
            </div>
            <div xml:id="azsw2e-d1e3717-Dd1e150">
               <head xml:id="azsw2e-d1e3717-Hd1e152">5</head>
               <p xml:id="azsw2e-d1e3717-d1e154">
                  <ref xml:id="azsw2e-d1e3717-Rd1e156">Imperatores
            Diocletianus, Maximianus</ref> Post aditam hereditatem directae substitutiones
            non impuberibus filiis factae expirare solent. * DIOCL. ET MAXIM.
            AA. HADRIANO. *&lt;A 290 PP.X K.IUN. IPSIS IIII ET AA. CONSS.&gt;
            </p>
            </div>
            <div xml:id="azsw2e-d1e3717-Dd1e160">
               <head xml:id="azsw2e-d1e3717-Hd1e162">6</head>
               <p xml:id="azsw2e-d1e3717-d1e164">
                  <ref xml:id="azsw2e-d1e3717-Rd1e166">Imperatores
            Diocletianus, Maximianus</ref> Testamento iure facto multis institutis
            heredibus et invicem substitutis, adeuntibus suam portionem coheredum
            etiam invitis repudiantium adcrescit portio. * DIOCL. ET MAXIM. AA.
            ET CC. QUINTIANO. *&lt;A SINE DIE ET CONSULE &gt; </p>
            </div>
            <div xml:id="azsw2e-d1e3717-Dd1e170">
               <head xml:id="azsw2e-d1e3717-Hd1e172">7</head>
               <p xml:id="azsw2e-d1e3717-d1e174">
                  <ref xml:id="azsw2e-d1e3717-Rd1e176">Imperatores
            Diocletianus, Maximianus</ref> Si testamento facto intra pupillarem
            aetatem et in sua potestate constitutae filiae, si intra pubertatem
            decesserit, directis verbis pater substituit, heredem te factum ex
            testamento post eventum condicionis intestati successionem exclusisse
            constitit. * DIOCL. ET MAXIM. AA. ET CC. FELICIANO. *&lt;A 293 S.K.IAN.SIRMI
            AA. CONSS.&gt; </p>
            </div>
            <div xml:id="azsw2e-d1e3717-Dd1e180">
               <head xml:id="azsw2e-d1e3717-Hd1e182">8</head>
               <p xml:id="azsw2e-d1e3717-d1e184">
                  <ref xml:id="azsw2e-d1e3717-Rd1e186">Imperatores
            Diocletianus, Maximianus</ref>  Precibus tuis manifestius exprimere
            debueras, maritus quondam tuus miles defunctus, quem testamento facto
            heredem communem vestrum filium instituisse proponis et secundum heredem
            scripsisse, utrumne in primum casum an filio suo, quem habuit in potestate
            mortis tempore, si intra quartum decimum aetatis suae annum an postea
            decesserit. </p>
               <p xml:id="azsw2e-d1e3717-d1e189" n="1">
                  <ref xml:id="azsw2e-d1e3717-Rd1e191">
           </ref> Nam non est incerti iuris, quod, si quidem in patris militis
            positus potestate primo casu tantum habuit substitutum et patri heres
            extitit, eo defuncto ad te omnimodo eius pertineat successio. </p>
               <p xml:id="azsw2e-d1e3717-d1e194" n="2">
            Si vero substitutio in secundum casum vel expressa vel compendio
            non usque ad certam aetatem facta reperiatur, si quidem infra pubertatem
            decessit, eos habeat heredes, quos pater ei constituit et adierunt
            hereditatem: si vero post pubertatem, te eius successionem obtinente
            velut ex causa fideicommissi bona, quae cum moreretur patris eius
            fuerunt, a te possunt petere. * DIOCL. ET MAXIM. AA. ET CC. PETRONIAE.
            *&lt;A 293 S.K.IAN.SIRMI AA. CONSS.&gt; </p>
            </div>
            <div xml:id="azsw2e-d1e3717-Dd1e198">
               <head xml:id="azsw2e-d1e3717-Hd1e200">9</head>
               <p xml:id="azsw2e-d1e3717-d1e202">
                  <ref xml:id="azsw2e-d1e3717-Rd1e204">Imperator
            Justinianus</ref>  Humanitatis intuitu parentibus indulgemus, ut, si
            filium vel nepotem vel pronepotem cuiuscumque sexus habeant nec alia
            proles descendentium eis sit, iste tamen filius vel filia vel nepos
            vel neptis vel pronepos vel proneptis mente captus vel mente capta
            perpetuo sit, vel si duo vel plures isti fuerint, nullus vero eorum
            saperet, liceat isdem parentibus legitima portione ei vel eis relicta
            quos voluerint his substituere, ut occasione huiusmodi substitutionis
            ad exemplum pupillaris nulla querella contra testamentum eorum oriatur,
            ita tamen, ut, si postea resipuerit vel resipuerint, talis substitutio
            cesset, vel si filii aut alii descendentes ex huiusmodi mente capta
            persona sapientes sint, non liceat parenti qui vel quae testatur alios
            quam ex eo descendentes unum vel certos vel omnes substituere. </p>
               <p xml:id="azsw2e-d1e3717-d1e207" n="1">
            Sin vero etiam alii liberi testatori vel testatrici sint
            sapientes, ex his vero personis quae mente captae sunt nullus descendat,
            ad fratres eorum unum vel certos vel omnes eandem fieri substitutionem
            oportet. * IUST. A. MENAE PP. *&lt;A 528 D.III ID.DEC.CONSTANTINOPOLI
            DN.IUSTI NIANO A. PP. II CONS.&gt; </p>
            </div>
            <div xml:id="azsw2e-d1e3717-Dd1e212">
               <head xml:id="azsw2e-d1e3717-Hd1e214">10</head>
               <p xml:id="azsw2e-d1e3717-d1e216">
                  <ref xml:id="azsw2e-d1e3717-Rd1e218">Imperator
            Justinianus</ref>  Cum quidam duobus impuberibus filiis suis heredibus
            institutis adiecit, si uterque impubes decesserit, illum sibi esse
            heredem, et dubitabatur apud antiquos legum auctores, utrumne tunc
            voluit substitutum admitti, cum uterque filius eius in prima aetate
            decesserit, an alterutro decedente ilico substitutus in eius partem
            succedat, placuit Sabino substitutionem tunc locum habere, cum uterque
            decesserit: cogitasse enim patrem primo decedente fratrem suum in
            eius portionem succedere. </p>
               <p xml:id="azsw2e-d1e3717-d1e221" n="1">
            Nos eiusdem Sabini veriorem sententiam existimantes non aliter
            substitutionem admittendam esse censemus, nisi uterque eorum in prima
            aetate decesserit. * IUST. A. IOHANNI.PP. *&lt;A 531 D.VI K.AUG.CONSTINTINOPOLI
            POST CONSULATUM LAMPADII ET ORESTIS VV.CC.&gt; </p>
            </div>
            <div xml:id="azsw2e-d1e3717-Dd1e225">
               <head xml:id="azsw2e-d1e3717-Hd1e227">11</head>
               <p xml:id="azsw2e-d1e3717-d1e229">
                  <ref xml:id="azsw2e-d1e3717-Rd1e231">Imperator
            Justinianus</ref>  Si quis duobus heredibus institutis filio suo impuberi
            eos una cum alio tertio substituit et verba testamenti ita composuerit:
            " quisquis mihi heres erit, et titius filio meo heres esto",
            secundum quod apud Ulpianum invenimus, mortuo impubere filio quaerebatur,
            quomodo ad substitutionem vocentur tres substituti: utrumne duo priores,
            qui et patri heredes fuerant scripti, in dimidiam vocantur et titius
            in reliquam dimidiam, an tres substituti unusquisque ex triente ad
            substitutionem vocantur? alia applicata dubitatione, si quis ita heredem
            scripserit: " titius una cum filiis suis et Sempronius heredes
            mihi sunto". Et in praesente etenim specie quaerebatur secundum
            ulpianum voluntas testantis: utrumne titium una cum suis filiis in
            dimidiam vocat et Sempronium in aliam dimidiam, an omnes in virilem
            portionem </p>
               <p xml:id="azsw2e-d1e3717-d1e234" n="1">
            Nobis autem in prima quidem specie videtur tres substitutos
            unumquemque in trientem vocari, in secunda autem specie, cum et natura
            pater et filius eadem persona paene intelleguntur, dimidiam quidem
            partem titio cum filiis, alteram autem partem Sempronio adsignari.
            * IUST. A. IOHANNI PP. *&lt;A 531 D. IIII K. AUG. CONSTANTINOPOLI
            POST CONSULATUM LAMPADII ET ORESTIS VV. CC.&gt; 

            </p>
            </div>
         </div>
      </body>
   </text>
</TEI>