<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 1</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 1</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1892, v. 2</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e1851"><!-- azsw2e-l4t1 -->
            <head xml:id="azsw2e-d1e1851-Hd1e101">Titulus 1</head>
            <head xml:id="azsw2e-d1e1851-Hd1e103" type="question-title">De rebus creditis et de iureiurando.</head>
            <div xml:id="azsw2e-d1e1851-Dd1e106">
               <head xml:id="azsw2e-d1e1851-Hd1e108">1</head>
               <p xml:id="azsw2e-d1e1851-d1e110">
                  <ref xml:id="azsw2e-d1e1851-Rd1e112">Imperator
            Antoninus</ref> Causa iureiurando ex consensu utriusque partis vel
            adversario inferente delato et praestito vel remisso decisa nec periurii
            praetextu retractari potest, nisi specialiter hoc lege excipiatur.
            * ANT. A. HERCULIANO. *&lt;A 213 PP. XV K. IUL. ANTONINO A. IIII ET BALBINO CONSS.&gt;
            </p>
            </div>
            <div xml:id="azsw2e-d1e1851-Dd1e116">
               <head xml:id="azsw2e-d1e1851-Hd1e118">2</head>
               <p xml:id="azsw2e-d1e1851-d1e120">
                  <ref xml:id="azsw2e-d1e1851-Rd1e122">Imperator
            Alexander Severus</ref> Iurisiurandi contempta
            religio satis deum ultorem habet. Periculum autem corporis vel maiestatis
            crimen secundum constituta divorum parentum meorum, etsi per principis
            venerationem quodam calore fuerit periuratum, inferri non placet *
            ALEX. A. FELICI. *&lt;A 223 PP. VI K. APRIL. MAXIMO II ET AELIANO
            CONSS.&gt; </p>
            </div>
            <div xml:id="azsw2e-d1e1851-Dd1e126">
               <head xml:id="azsw2e-d1e1851-Hd1e128">3</head>
               <p xml:id="azsw2e-d1e1851-d1e130">
                  <ref xml:id="azsw2e-d1e1851-Rd1e132">Imperatores
            Diocletianus, Maximianus</ref> In bonae fidei contractibus nec non
            etiam in aliis causis inopia probationum per iudicem iureiurando causa
            cognita res decidi potest. * DIOCL. ET MAXIM. AA. SEVERAE. *&lt;A 286 PP. X K. SEPT. MAXIMO II ET AQUILINO
            CONSS.&gt; </p>
            </div>
            <div xml:id="azsw2e-d1e1851-Dd1e137">
               <head xml:id="azsw2e-d1e1851-Hd1e139">4</head>
               <p xml:id="azsw2e-d1e1851-d1e141">
                  <ref xml:id="azsw2e-d1e1851-Rd1e143">Imperatores
            Diocletianus, Maximianus</ref> Si ad excludendam tutelae actionem
            pupillus iusiurandum tutori dedit, postea eandem litem exercere non
            prohibetur. * DIOCL. ET MAXIM. AA. MAXIMAE. *&lt;A
            290 PP. K. IUL. IPSIS IIII ET III AA. CONSS.&gt; </p>
            </div>
            <div xml:id="azsw2e-d1e1851-Dd1e147">
               <head xml:id="azsw2e-d1e1851-Hd1e149">5</head>
               <p xml:id="azsw2e-d1e1851-d1e151">
                  <ref xml:id="azsw2e-d1e1851-Rd1e153">Imperatores
            Diocletianus, Maximianus</ref> Cum etiam a pupillorum tutoribus velut
            ab ipsis pupillis relicta fideicommissa videantur, super fideicommisso
            praeses provinciae cognoscet et, si id tibi relictum esse constiterit,
            reddi tibi efficiet. Idem, si infitietur, ad iusiurandum, ut desideras,
            tutorem adiget * DIOCL. ET MAXIM. AA. IULIANO. *&lt;A 290 PP. III
            NON. DEC. IPSIS IIII ET III AA. CONSS.&gt; </p>
            </div>
            <div xml:id="azsw2e-d1e1851-Dd1e157">
               <head xml:id="azsw2e-d1e1851-Hd1e159">6</head>
               <p xml:id="azsw2e-d1e1851-d1e161">
                  <ref xml:id="azsw2e-d1e1851-Rd1e163">Imperatores
            Diocletianus, Maximianus</ref> Cum proponas partibus placuisse iurisiurandi
            religione generis et ingenuitatis quaestionem decidi, praeses provinciae
            iuxta decretum arbitri ad voluntatis vestrae placitum amitae tuae
            filiis consulet. * DIOCL. ET MAXIM. AA. BESSIO. *&lt;A
            291 PP. V ID. FEBR. TIBERIANO ET DIONE CONSS.&gt; </p>
            </div>
            <div xml:id="azsw2e-d1e1851-Dd1e167">
               <head xml:id="azsw2e-d1e1851-Hd1e169">7</head>
               <p xml:id="azsw2e-d1e1851-d1e171">
                  <ref xml:id="azsw2e-d1e1851-Rd1e173">Imperatores
            Diocletianus, Maximianus</ref> Nec filius nec quisquam alius neque
            litigando neque paciscendo, sed nec iusiurandum citra voluntatem domini
            rei deferendo praeiudicium ei facere potest. Unde si citra mandatum
            tuum aliquid erga rem tuam filius tuus gessit nec ratum habuisti,
            nihil tibi oberit * DIOCL. ET MAXIM. AA. ET CC. EUTYCHIANAE.
            *&lt;A 293 S. ID. NOV. AA. CONSS.&gt; </p>
            </div>
            <div xml:id="azsw2e-d1e1851-Dd1e177">
               <head xml:id="azsw2e-d1e1851-Hd1e179">8</head>
               <p xml:id="azsw2e-d1e1851-d1e181">
                  <ref xml:id="azsw2e-d1e1851-Rd1e183">Imperatores
            Diocletianus, Maximianus</ref> Actori delato
            vel relato iureiurando, si iuraverit vel ei remissum fuerit sacramentum,
            ad similitudinem iudicati in factum actio competit. * DIOCL.
            ET MAXIM. AA. ET CC. ALEXANDRO. *&lt;A 294 S. XII K. MAI. CC. CONSS.&gt;
            </p>
            </div>
            <div xml:id="azsw2e-d1e1851-Dd1e187">
               <head xml:id="azsw2e-d1e1851-Hd1e189">9</head>
               <p xml:id="azsw2e-d1e1851-d1e191">
                  <ref xml:id="azsw2e-d1e1851-Rd1e193">Imperatores
            Diocletianus, Maximianus</ref> Delata condicione iurisiurandi reus
            ( si non per actorem, quominus de calumnia iuret, steterit) per iudicem
            solvere vel iurare, nisi referat iusiurandum, necesse habet. * DIOCL.
            ET MAXIM. AA. ET CC. MARCIANO. *&lt;A 294 S. V K. MAI. SIRMI CONSS.&gt;
            </p>
            </div>
            <div xml:id="azsw2e-d1e1851-Dd1e198">
               <head xml:id="azsw2e-d1e1851-Hd1e200">10</head>
               <p xml:id="azsw2e-d1e1851-d1e202">
                  <ref xml:id="azsw2e-d1e1851-Rd1e204">Imperatores
            Diocletianus, Maximianus</ref> In actione etiam depositi, quae super
            rebus quasi sine scriptis datis movetur, iusiurandum ad exemplum ceterorum
            bonae fidei iudiciorum deferri potest. * DIOCL. ET MAXIM. AA. ET CC.
            PROTOGENI. *&lt;A 294 S. V K. DEC. CC. CONSS.&gt; </p>
            </div>
            <div xml:id="azsw2e-d1e1851-Dd1e208">
               <head xml:id="azsw2e-d1e1851-Hd1e210">11</head>
               <p xml:id="azsw2e-d1e1851-d1e212">
                  <ref xml:id="azsw2e-d1e1851-Rd1e214">Imperator
            Justinianus</ref>  Si quis iusiurandum intulerit
            et necdum eo praestito postea, utpote sibi adlegationibus abundantibus,
            hoc revocaverit, sancimus nemini licere penitus iterum ad sacramentum
            recurrere ( satis enim absurdum est redire ad hoc, cui renuntiandum
            putavit, et, cum desperavit aliam probationem, tunc denuo ad religionem
            convolare) et iudices nullo modo eos audire ad tales iniquitates venientes.
            </p>
               <p xml:id="azsw2e-d1e1851-d1e217" n="1">
            Si quis autem sacramentum intulerit et hoc revocare maluerit,
            licere quidem ei hoc facere et alias probationes, si voluerit, praestare,
            ita tamen, ut huiusmodi licentia usque ad litis tantummodo terminum
            ei praestetur. </p>
               <p xml:id="azsw2e-d1e1851-d1e220" n="2">
            Post definitivam autem sententiam, quae provocatione suspensa
            non sit vel quae, postquam fuerit appellatum, corroborata fuerit,
            nullo modo revocare iuramentum et iterum ad probationem venire cuidam
            concedimus, ne repetita lite finis negotii alterius causae fiat exordium.
            * IUST. A. DEMOSTHENI PP. *&lt;A 529 D. XV K. OCT. CHALCEDONE DECIO
            VC. CONS.&gt;</p>
            </div>
            <div xml:id="azsw2e-d1e1851-Dd1e224">
               <head xml:id="azsw2e-d1e1851-Hd1e226">12</head>
               <p xml:id="azsw2e-d1e1851-d1e228">
                  <ref xml:id="azsw2e-d1e1851-Rd1e230">Imperator
            Justinianus</ref>  Generaliter de omnibus iuramentis, quae in
            litibus offeruntur vel a iudice vel a partibus, definiendum est. Cum
            enim iam increbuit iudices in plenissima definitione sacramentum imponere,
            evenit, ut provocatione lite suspensa hi quidem, qui iusiurandum praestare
            iussi sunt, ab hac forte luce subtrahantur, probationes autem rerum
            cadant, cum multum discrepat iuramentum hereditarium a principali
            sacramento. Necessitate itaque rerum coacti et probationibus pinguius
            subvenientes ad huiusmodi venimus sanctione</p>
               <p xml:id="azsw2e-d1e1851-d1e233" n="1">
            Omne igitur iuramentum, sive a iudicibus sive a partibus
            illatum vel in principio litis vel in medio vel in ipsa definitiva
            sententia, sub ipso iudice detur non expectata vel ultima definitione
            vel provocationis formidine. </p>
               <p xml:id="azsw2e-d1e1851-d1e236"> 
            Sed iuramento illato, cum hoc a partibus fuerit factum et
            a iudice approbatum vel ex auctoritate iudicis cuicumque parti illatum,
            si quidem is cui imponitur sacramentum nihil ad hoc fuerit reluctatus,
            et hoc praestetur vel referatur, necessitate imponenda ei cui refertur
            relationis subire sacramentum, vel, si hoc recusaverit, quasi illato
            sacramento praestito causa vel capitulum decidatur, nullo loco provocationi
            relinquendo. Quis enim ferendus est ad appellationis veniens auxilium
            in his, quae ipse facienda procuravit </p>
               <p xml:id="azsw2e-d1e1851-d1e238" n="2">
            Sin autem is, cui sacramentum illatum est vel a parte vel
            a iudice, hoc subire minime voluerit, licentiam quidem habeat sacramentum
            recusare, iudex autem, si hoc omnimodo praestandum existimaverit,
            sic causam dirimat, quasi volente eo sacramentum sit recusatum, et
            ita cetera sive capitula sive totius negotii summa examinentur et
            lis suo marte percurrat, nullo ei obstaculo obviante. </p>
               <p xml:id="azsw2e-d1e1851-d1e242"> 
            Ipse autem, qui sacramentum sibi illatum dare recusaverit,
            vel hoc attestetur vel, si forte non audeat, habeat sibi in ultima
            provocatione repositum auxilium. </p>
               <p xml:id="azsw2e-d1e1851-d1e244"> 
            Et si iudex appellationi praesidens bene quidem illatum iusiurandum,
            non rite autem recusatum pronuntiaverit, res secundum quod iudicatum
            est permanebit. </p>
               <p xml:id="azsw2e-d1e1851-d1e246"> 
            Sin autem non rite quidem illatum, recte autem recusatum
            sacramentum pronuntiaverit, tunc ei licebit emendare sententiam iudicis,
            quae quasi ex recusato sacramento processit, et nihil penitus nec
            praeiudicii nec iniusti dispendii cuicumque incurret, sed et causae
            cursus ab initio usque ad novissimum terminum non impediatur et lis
            aequa lance trutinabitur. </p>
               <p xml:id="azsw2e-d1e1851-d1e248" n="3">
            Sive autem illatum iuramentum fuerit praestitum sive recusatum,
            ipsi parti quae hoc intulit nullum provocationis remedium in hoc servabitur,
            cum nimis crudele est parti quae hoc detulit propter hoc ipsum, quod
            iudex eius petitionem secutus est, superesse provocationem. </p>
               <p xml:id="azsw2e-d1e1851-d1e251" n="4">
            His de praesentibus personis statutis nec absentes nos fugiunt,
            sed etiam eos huic legi subiugamus. </p>
               <p xml:id="azsw2e-d1e1851-d1e254"> 
            Et si persona non praesens inveniatur, cui sacramentum illatum
            est, lite forte per procuratorem ventilata, necesse est vel ipsam
            principalem personam datis certis indutiis ad iudicem venire, ut ea
            quae de sacramentis statuta sunt impleat vel, si iudex existimaverit
            in provincia ubi degit sub actorum testificatione iuramentum ab ea
            vel dari vel referri vel recusari, hoc procedere, ut singulis casibus
            eventus iam definitus imponatur. </p>
               <p xml:id="azsw2e-d1e1851-d1e257"> 
            Licentia concedenda etiam parti alteri vel per se vel per
            procuratorem super hoc ipsum ordinatum adesse his, quae de iuramento
            aguntur, vel si neutrum facere maluerit, et ex una parte, sub fide
            tamen gestorum, iuramentum praestari vel referri vel recusari. </p>
               <p xml:id="azsw2e-d1e1851-d1e259"> 
            Expensis propter huiusmodi causam praestandis officio iudicis
            trutinandis, an ab utraque parte vel altera oportet eas dependi. </p>
               <p xml:id="azsw2e-d1e1851-d1e261"> 
            Nullo tamen ex hoc litibus impedimento generando, sed, donec
            ea procedunt, aliis vel capitulis vel litis membris a iudice eximinandis
            et, postquam fuerint ei intimata gesta super iuramento subsecuta,
            tunc iterum ad hoc capitulum iudice redeunte et eo adimpleto ad cetera
            perveniente. </p>
               <p xml:id="azsw2e-d1e1851-d1e263"> 
            Omnibus aliis, quae de praesentibus sancita sunt, et in absentium
            parte observandis. </p>
               <p xml:id="azsw2e-d1e1851-d1e265" n="5">
            In omnibus autem casibus, in quibus sacramenta praestantur,
            observationem iudicialem permanere censemus secundum personarum qualitatem,
            sive sub ipso iudice praestari oportet iuramentum sive in domibus,
            sive sacris scripturis tactis sive in sacrosanctis oratoriis. </p>
               <p xml:id="azsw2e-d1e1851-d1e268" n="6">
            Similique modo in sua firmitate manere, quae de calumniae
            iureiurando vel relato sacramento legibus cauta sunt vel a nobis vel
            a retro divis principibus inducta. Non enim, ut aliquid derogetur
            antiquioribus legibus, haec prolata sunt, sed ut, si quid deesse eis
            videbatur, hoc repleatur * IUST. A. DEMOSTHENI PP. *&lt;A
            529 D. III K. NOV. DECIO VC. CONS.&gt;</p>
            </div>
            <div xml:id="azsw2e-d1e1851-Dd1e272">
               <head xml:id="azsw2e-d1e1851-Hd1e274">13</head>
               <p xml:id="azsw2e-d1e1851-d1e276">
                  <ref xml:id="azsw2e-d1e1851-Rd1e278">Imperator
            Justinianus</ref>  Cum quis legatum vel fideicommissum
            utpote sibi relictum exigebat et testamento forte non apparente pro
            eo sacramentum ei ab herede delatum est et is religionem suam praestavit,
            adfirmans sibi legatum vel fideicommissum derelictum esse, et ex huiusmodi
            testamento id quod petebat consecutus est, postea autem manifestum
            factum est nihil ei penitus fuisse derelictum, apud antiquos quaerebatur,
            utrum iureiurando standum est, an restituere debet hoc quod accepit:
            vel, si re vera ei relictum fuerat legatum vel fideicommissum, si
            demus licentiam heredi falcidiam, si competat, ex hoc retinere. </p>
               <p xml:id="azsw2e-d1e1851-d1e281" n="1">
            Nobis itaque melius visum est repeti ab eo legatum vel fideicommissum
            nullumque ex huiusmodi periurio lucrum ei accedere, sed et si verum
            fuerit inventum, quartae detentionem introduci ( si tamen locum habeat),
            ne quis ex hoc delicto sibi lucrum impium adferre nostris legibus
            concedatur. * IUST. A. IOHANNI PP. *&lt;A 531 D. XV K. NOV. CONSTANTINOPOLI
            POST CONSULATUM LAMPADII ET ORESTAE VV. CC.&gt; 

            </p>
            </div>
         </div>
      </body>
   </text>
</TEI>