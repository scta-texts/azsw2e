<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 37</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 37</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1892, v. 2</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e2996"><!-- azsw2e-l5t37 -->
            <head xml:id="azsw2e-d1e2996-Hd1e101">Titulus 37</head>
            <head xml:id="azsw2e-d1e2996-Hd1e103" type="question-title">De administratione tutorum et curatorum et de pecunia pupillari feneranda
            vel deponenda</head>
            <div xml:id="azsw2e-d1e2996-Dd1e106">
               <head xml:id="azsw2e-d1e2996-Hd1e108">1</head>
               <p xml:id="azsw2e-d1e2996-d1e110">
                  <ref xml:id="azsw2e-d1e2996-Rd1e112">Imperatores
            Severus, Antoninus</ref> Frustra times administrare res adulescentis,
            cuius curator es, ne ex hoc aliquis existimet commune periculum prioris
            temporis te recepisse: sed ea, quae agenda putas, age et, quod magis
            interest omnium partium, insta, ut iudex inter te et tutores datus
            quam primum partibus suis fungatur. * SEV. ET ANT. AA. MODESTO. *&lt;A
            206 PP. XII K. OCT. ALBINO ET AEMILIANO CONSS.&gt; </p>
            </div>
            <div xml:id="azsw2e-d1e2996-Dd1e116">
               <head xml:id="azsw2e-d1e2996-Hd1e118">2</head>
               <p xml:id="azsw2e-d1e2996-d1e120">
                  <ref xml:id="azsw2e-d1e2996-Rd1e122">Imperatores
            Severus, Antoninus</ref> Adversus curatorem adulescentis, cui collegae
            dati estis, quamdiu administratio communis durat, exerceri iudicium
            non potest. * SEV. ET ANT. AA. TIMONI ET HELPIDOPHORO. *&lt;A 207
            PP. II K. MAI. APRO ET MAXIMO CONSS.&gt; </p>
            </div>
            <div xml:id="azsw2e-d1e2996-Dd1e126">
               <head xml:id="azsw2e-d1e2996-Hd1e128">3</head>
               <p xml:id="azsw2e-d1e2996-d1e130">
                  <ref xml:id="azsw2e-d1e2996-Rd1e132">Imperator
            Antoninus</ref> Sumptus in pupillum tuum necessario et ex honestis
            iustisque causis iudici, qui super ea re cogniturus est, si probabuntur
            facti, accepto ferentur, etiamsi praetoris decretum de dandis eis
            non sit interpositum. Nam quod a tutoribus sive curatoribus bona fide
            erogatur, potius iustitia quam aliena auctoritate firmatur * ANT.
            A. EUMUSO. *&lt;A 212 D. XIIII K. SEPT. DUOBUS ASPRIS CONSS.&gt; </p>
            </div>
            <div xml:id="azsw2e-d1e2996-Dd1e137">
               <head xml:id="azsw2e-d1e2996-Hd1e139">4</head>
               <p xml:id="azsw2e-d1e2996-d1e141">
                  <ref xml:id="azsw2e-d1e2996-Rd1e143">Imperator
            Antoninus</ref> Nisi eam pecuniam, quam constiterit libertum paternum
            tutorem filiae tuae rationi eius debere, vel deposuerit vel in praediorum
            comparationem converterit, remittetur ad praefectum urbis, secundum
            ea quae constituta sunt arbitrio eius puniendus. * ANT. A. PROCULAE.
            *&lt;A 213 PP. XII K. OCT. ANTONINO A. IIII ET BALBINO CONSS.&gt;
            </p>
            </div>
            <div xml:id="azsw2e-d1e2996-Dd1e147">
               <head xml:id="azsw2e-d1e2996-Hd1e149">5</head>
               <p xml:id="azsw2e-d1e2996-d1e151">
                  <ref xml:id="azsw2e-d1e2996-Rd1e153">Imperator
            Antoninus</ref> Frustra tutores quondam adulescentium, quorum curam
            administras, iudicatum facere detractant, cum exacta pecunia possit
            auctoritate praesidis in depositi causam haberi. * ANT. A. RUFINO.
            *&lt;A 215 PP. K. IUL. LAETO II ET CEREALE CONSS.&gt; </p>
            </div>
            <div xml:id="azsw2e-d1e2996-Dd1e157">
               <head xml:id="azsw2e-d1e2996-Hd1e159">6</head>
               <p xml:id="azsw2e-d1e2996-d1e161">
                  <ref xml:id="azsw2e-d1e2996-Rd1e163">Imperator
            Alexander Severus</ref> Non est ignotum tutores vel curatores, si
            nomine pupillorum vel adultorum scientes calumniosas instituunt actiones,
            eo nomine condemnari oportere, ne sub praetextu nominis eorum propter
            suas simultates secure lites suas exercere posse existiment. * ALEX.
            A. PACONIO. *&lt;A 223 PP. VI ID. MAI. MAXIMO II ET AELIANO CONSS.&gt;
            </p>
            </div>
            <div xml:id="azsw2e-d1e2996-Dd1e167">
               <head xml:id="azsw2e-d1e2996-Hd1e169">7</head>
               <p xml:id="azsw2e-d1e2996-d1e171">
                  <ref xml:id="azsw2e-d1e2996-Rd1e173">Imperator
            Alexander Severus</ref> Tutelam pupillorum tuorum sic administrare
            debes, ne aedificium, quod his relictum est, contra formam alienandi
            testamento datam vendas. * ALEX. A. VALERIO. *&lt;A 223 PP. VI ID.
            IUL. MAXIMO II ET AELIANO CONSS.&gt; </p>
            </div>
            <div xml:id="azsw2e-d1e2996-Dd1e177">
               <head xml:id="azsw2e-d1e2996-Hd1e179">8</head>
               <p xml:id="azsw2e-d1e2996-d1e181">
                  <ref xml:id="azsw2e-d1e2996-Rd1e183">Imperator
            Alexander Severus</ref> Etsi scisses te curatorem datum nec administrasses,
            ceteris curatoribus et administrationem peragentibus et sufficientibus
            damno praestando contra te actio dari non potest. Si autem nescisses
            curatorem datum, etiamsi solvendo ceteri non sint, damni periculum
            ad te non redundabit * ALEX. A. APRILI. *&lt;A 229 PP. VI ID. DEC.
            ALEXANDRO A. III ET DIONE CONSS.&gt; </p>
            </div>
            <div xml:id="azsw2e-d1e2996-Dd1e187">
               <head xml:id="azsw2e-d1e2996-Hd1e189">9</head>
               <p xml:id="azsw2e-d1e2996-d1e191">
                  <ref xml:id="azsw2e-d1e2996-Rd1e193">Imperator
            Alexander Severus</ref> Si curatores habes hique dotare te bonis tuis
            cessant, adito praeside impetrabis , ut, quod moderatum est honestae
            personae, praestare cogantur. * ALEX. A. MELITIAE. *&lt;A 230 PP.
            XVII K. MAI. AGRICOLA ET CLEMENTE CONSS.&gt; </p>
            </div>
            <div xml:id="azsw2e-d1e2996-Dd1e198">
               <head xml:id="azsw2e-d1e2996-Hd1e200">10</head>
               <p xml:id="azsw2e-d1e2996-d1e202">
                  <ref xml:id="azsw2e-d1e2996-Rd1e204">Imperator
            Alexander Severus</ref> Si liberti eiusdemque curatoris culpa seu
            fraude ratio vestra laesa sit, sarciri damnum ab eo qui dedit praeses
            provinciae curabit, non dubitaturus etiam graviorem exsecutionem adhibere,
            si quid tam aperta fraude commissum est, ut puniendum in liberto crimen
            deprehendatur. * ALEX. A. RUFINAE. *&lt;A 230 PP. XI K. AUG. AGRICOLA
            ET CLEMENTE CONSS.&gt; </p>
            </div>
            <div xml:id="azsw2e-d1e2996-Dd1e208">
               <head xml:id="azsw2e-d1e2996-Hd1e210">11</head>
               <p xml:id="azsw2e-d1e2996-d1e212">
                  <ref xml:id="azsw2e-d1e2996-Rd1e214">Imperator
            Gordianus</ref> Si bonam causam ea cuius tutor es habuit et adversus
            latam sententiam non appellasti seu post appellationem provocationis
            sollemnia implere cessaveris, tutelae iudicio indemnitatem pupillae
            praestare debes. * GORD. A. CAECILIO. *&lt;A 239 PP. V ID. AUG. GORDIANO
            A. ET AVIOLA CONSS.&gt; </p>
            </div>
            <div xml:id="azsw2e-d1e2996-Dd1e218">
               <head xml:id="azsw2e-d1e2996-Hd1e220">12</head>
               <p xml:id="azsw2e-d1e2996-d1e222">
                  <ref xml:id="azsw2e-d1e2996-Rd1e224">Imperator
            Gordianus</ref> De his, quae in fraudem administrationis a tutore
            gesta vel neglegenter acta a curatoribus eorum quibus successisti
            adlegas, agere debes, si modo annos legitimae aetatis implesti. Neque
            enim ignoras non multum patrocinari fecunditatem liberorum feminis
            ad rerum suarum administrationem, si intra aetatem legitimam sunt
            constitutae * GORD. A. OCTAVIANAE. *&lt;A 241 PP. III NON. OCT. GORDIANO
            A. II ET POMPEIANO CONSS.&gt; </p>
            </div>
            <div xml:id="azsw2e-d1e2996-Dd1e228">
               <head xml:id="azsw2e-d1e2996-Hd1e230">13</head>
               <p xml:id="azsw2e-d1e2996-d1e232">
                  <ref xml:id="azsw2e-d1e2996-Rd1e234">Imperator
            Gordianus</ref> Tutores debita pupillaria seu deposita reposcentes
            ad satisdationem compelli non posse manifestum est. * GORD. A. LONGINO.
            *&lt;A 243 PP. VIII K. MAI. ARRIANO ET PAPO CONSS.&gt; </p>
            </div>
            <div xml:id="azsw2e-d1e2996-Dd1e238">
               <head xml:id="azsw2e-d1e2996-Hd1e240">14</head>
               <p xml:id="azsw2e-d1e2996-d1e242">
                  <ref xml:id="azsw2e-d1e2996-Rd1e244">Imperator
            Philippus</ref> Rationes curae administratae ante impletum vicesimum
            et quintum annum durante officio posci iure non posse manifestum est.
            * PHILIPP. A. ET PHILIPP. C. CLEMENTI. *&lt;A 245 PP. PRID. NON. AUG.
            PHILIPPO A. ET TITIANO CONSS.&gt; </p>
            </div>
            <div xml:id="azsw2e-d1e2996-Dd1e248">
               <head xml:id="azsw2e-d1e2996-Hd1e250">15</head>
               <p xml:id="azsw2e-d1e2996-d1e252">
                  <ref xml:id="azsw2e-d1e2996-Rd1e254">Imperatores
            Diocletianus, Maximianus</ref> Si non subscripsisti quasi fideiussor,
            frustra vereris, ne ex ea intercessione, qua signasti ut curator,
            olim liberatus ( ut adfirmas) sententia praesidis, ex officio curatoris
            conveniri possis. * DIOCL. ET MAXIM. AA. LICINIO. *&lt;A 287 PP. PRID.
            NON. MART. DIOCLETIANO III ET MAXIMIANO AA. CONSS.&gt; </p>
            </div>
            <div xml:id="azsw2e-d1e2996-Dd1e259">
               <head xml:id="azsw2e-d1e2996-Hd1e261">16</head>
               <p xml:id="azsw2e-d1e2996-d1e263">
                  <ref xml:id="azsw2e-d1e2996-Rd1e265">Imperatores
            Diocletianus, Maximianus</ref> Non omni titulo rerum pupilli potestatem
            alienandi tutores habent, sed administrationis tantum causa distrahentes,
            quae venum eis dare licet, iustam causam possidendi comparantibus
            praestant. Cum itaque donare nulla ratione res eorum quorum administrant
            negotia potestatem habent, vindicare dominium a possidentibus non
            prohiberis * DIOCL. ET MAXIM. AA. ET CC. PROCULO. *&lt;A 293 S. X
            K. MAI. HERACLIAE AA. CONSS.&gt; </p>
            </div>
            <div xml:id="azsw2e-d1e2996-Dd1e269">
               <head xml:id="azsw2e-d1e2996-Hd1e271">17</head>
               <p xml:id="azsw2e-d1e2996-d1e273">
                  <ref xml:id="azsw2e-d1e2996-Rd1e275">Imperatores
            Diocletianus, Maximianus</ref> De successione sua tutores frustra
            timent, cum his qui tutelam administraverunt testamenti factio non
            denegetur. Nec de bonis suis donare aliquid prohibentur * DIOCL. ET
            MAXIM. AA. ET CC. MARTIALI. *&lt;A 293 S. XVI K. NOV. SIRMI AA. CONSS.&gt;
            </p>
            </div>
            <div xml:id="azsw2e-d1e2996-Dd1e279">
               <head xml:id="azsw2e-d1e2996-Hd1e281">18</head>
               <p xml:id="azsw2e-d1e2996-d1e283">
                  <ref xml:id="azsw2e-d1e2996-Rd1e285">Imperatores
            Diocletianus, Maximianus</ref> Debitoribus pupillae pro officii ratione,
            tutorem te constitutum adseverans ad te nominum periculo pertinente,
            parere solutioni denuntia. Qui si satis non fecerint, in venditione
            pignorum uti communi iure potes * DIOCL. ET MAXIM. AA. ET CC. SOTERICHO.
            *&lt;A 293 S. PRID. K. IAN. SIRMI AA. CONSS.&gt; </p>
            </div>
            <div xml:id="azsw2e-d1e2996-Dd1e289">
               <head xml:id="azsw2e-d1e2996-Hd1e291">19</head>
               <p xml:id="azsw2e-d1e2996-d1e293">
                  <ref xml:id="azsw2e-d1e2996-Rd1e295">Imperatores
            Diocletianus, Maximianus</ref> Tutor licet absens decreto datus, si
            sciens se sollemniter non excusaverit, administrationi constituitur
            obnoxius. * DIOCL. ET MAXIM. AA. ET CC. VINDICIANO. *&lt;A 294 S.
            III ID. FEBR. SIRMI CC. CONSS.&gt; </p>
            </div>
            <div xml:id="azsw2e-d1e2996-Dd1e299">
               <head xml:id="azsw2e-d1e2996-Hd1e301">20</head>
               <p xml:id="azsw2e-d1e2996-d1e303">
                  <ref xml:id="azsw2e-d1e2996-Rd1e305">Imperator
            Constantinus</ref> Pro officio administrationis tutoris vel curatoris
            bona, si debitores existant, tamquam pignoris titulo obligata minores
            sibimet vindicare minime prohibentur. Idem est et si tutor vel curator
            quis constitutus res minorum non administravit * CONST. A. *&lt;A
            314 D. VII K. APRIL. TREVIRIS VOLUSIANO ET ANNIANO CONSS.&gt; </p>
            </div>
            <div xml:id="azsw2e-d1e2996-Dd1e309">
               <head xml:id="azsw2e-d1e2996-Hd1e311">21</head>
               <p xml:id="azsw2e-d1e2996-d1e313">
                  <ref xml:id="azsw2e-d1e2996-Rd1e315">Imperator
            Constantinus</ref> Pupillorum seu minorum defensores, si per eos donationum
            condicio neglecta est, rei amissae periculum praestent. * CONSTANT.
            A. AD MAXIMUM PP. *&lt;A 316 D. III NON. FEBR. ROMAE SABINO ET RUFINO
            CONSS.&gt; </p>
            </div>
            <div xml:id="azsw2e-d1e2996-Dd1e320">
               <head xml:id="azsw2e-d1e2996-Hd1e322">22</head>
               <p xml:id="azsw2e-d1e2996-d1e324">
                  <ref xml:id="azsw2e-d1e2996-Rd1e326">Imperator
            Constantinus</ref>  Lex, quae tutores curatoresque necessitate adstrinxit,
            ut aurum argentum gemmas vestes ceteraque mobilia pretiosa, urbana
            etiam mancipia, domos balnea horrea atque omnia intra civitates venderent
            omniaque ad nummos redigerent praeter praedia et mancipia rustica,
            multum minorum utilitati adversa est. </p>
               <p xml:id="azsw2e-d1e2996-d1e329" n="1">
            Praecipimus itaque, ut haec omnia nulli tutorum curatorumve
            liceat vendere, nisi hac forte necessitate et lege, qua rusticum praedium
            atque mancipium vendere vel pignorare vel in dotem dare in praeteritum
            licebat, scilicet per inquisitionem iudicis, probationem causae, interpositionem
            decreti, ut fraudi locus non sit. </p>
               <p xml:id="azsw2e-d1e2996-d1e332" n="2">
            Ante omnia igitur urbana mancipia, quia totius suppellectilis
            notitiam gerunt, semper in hereditate et in domo retineant: nam boni
            servi fraudem fieri prohibebunt, mali, si res exegerit, sub, quaestione
            positi poterunt prodere veritatem. </p>
               <p xml:id="azsw2e-d1e2996-d1e335"> 
            Atque ita omnia observabunt, ut nec inventaria minuere nec
            mutare vel subtrahere aliquid tutor valeat: quod in veste margaritis
            gemmis et in vasculis ceteraque suppellectili necessarium est. </p>
               <p xml:id="azsw2e-d1e2996-d1e338"> 
            Et tolerabilius est, si ita contigerit, servos mori suis
            dominis, quam servire extraneis. Quorum fuga potius tutori adscribitur,
            sive neglegentia dissolutam patiatur esse disciplinam, sive duritia
            vel inedia atque verberibus eos adficiat </p>
               <p xml:id="azsw2e-d1e2996-d1e340"> 
            Nec enim dominos execrantur, sed magis diligunt, ita ut haec
            lex per hoc quoque melior antiqua sit: tunc enim remota servorum custodia
            etiam vita minorum saepius prodebatur. </p>
               <p xml:id="azsw2e-d1e2996-d1e342" n="3">
            Nec vero domum vendere liceat, in qua defecit pater, minor
            crevit, in qua maiorum imagines aut videre fixas aut revulsas non
            videre satis est lugubre. Ergo et domus et cetera omnia immobilia
            in patrimonio minorum permaneant, nullumque aedificii genus, quod
            integrum hereditas dabit, collapsum tutoris fraude depereat </p>
               <p xml:id="azsw2e-d1e2996-d1e345"> 
            Sed et si parens vel cuiuscumque heres est minor reliquerit
            deformatum aedificium, tutor testificatione operis ipsius et multorum
            fide id reficere cogetur : ita enim annui reditus plus minoribus conferent
            quam per fraudes pretia deminuta. </p>
               <p xml:id="azsw2e-d1e2996-d1e347" n="4">
            Servi etiam, qui aliqua sunt arte praediti, operas suas commodo
            minoris inferent et reliqui, qui in usum minoris domini esse non poterunt
            quibusque ars nulla est, partim labore suo partim alimoniarum taxatione
            pascantur. </p>
               <p xml:id="azsw2e-d1e2996-d1e350" n="5">
            Lex enim non solum contra tutores, sed etiam contra feminas
            immoderatas atque intemperantes prospexit minoribus, quae plerumque
            novis maritis non solum res filiorum, sed etiam vitam addicunt. </p>
               <p xml:id="azsw2e-d1e2996-d1e354"> 
            Huic accedit, quod ipsius pecuniae, in qua robur omne patrimoniorum
            veteres posuerunt, fenerandi usus vix diuturnus, vix continuus et
            stabilis est: quo facto saepe intercidente pecunia ad nihilum minorum
            patrimonia deducuntur. </p>
               <p xml:id="azsw2e-d1e2996-d1e356" n="6">
            Iam ergo venditio tutoris nulla sit sine interpositione decreti,
            exceptis his dumtaxat vestibus, quae detritae usu aut corruptae servando
            servari non potuerint. </p>
               <p xml:id="azsw2e-d1e2996-d1e359" n="7">
            Animalia quoque supervacua minorum quin veneant, non vetamus.
            * CONST. A. AD POP. *&lt;A 326 D. ID. MART. SIRMI CONSTANTINO A. VII
            ET CONSTANTIO C. CONSS.&gt; </p>
            </div>
            <div xml:id="azsw2e-d1e2996-Dd1e363">
               <head xml:id="azsw2e-d1e2996-Hd1e365">23</head>
               <p xml:id="azsw2e-d1e2996-d1e367">
                  <ref xml:id="azsw2e-d1e2996-Rd1e369">Imperator
            Constantinus</ref> Si tutoris vel curatoris culpa vel dolo, eo quod
            vectigal praedio emphyteutico impositum minime dependere voluissent,
            minori fuerit amissum, damnum quod ei contigit ex substantia eorum
            resarciri necesse est. * CONST. A. FELICI. *&lt;A 333 D. XIIII K.
            MAI. CONSTANTINOPOLI DALMATIO ET ZENOPHILO CONSS.&gt; </p>
            </div>
            <div xml:id="azsw2e-d1e2996-Dd1e373">
               <head xml:id="azsw2e-d1e2996-Hd1e375">24</head>
               <p xml:id="azsw2e-d1e2996-d1e377">
                  <ref xml:id="azsw2e-d1e2996-Rd1e379">Imperatores
            Arcadius, Honorius</ref>  Tutores vel curatores, mox quam fuerint ordinati,
            sub praesentia publicarum personarum inventarium sollemniter rerum
            omnium et instrumentorum facere curabunt. </p>
               <p xml:id="azsw2e-d1e2996-d1e382" n="1">
            Aurum argentumque et quidquid vetustate temporis non mutatur,
            si in pupilli substantia reperiatur, in tutissima custodia collocent,
            ita tamen, ut ex mobilibus aut praedia idonea comparentur aut, si
            forte ( ut adsolet) idonea non potuerint inveniri, iuxta antiqui iuris
            formam usurarum crescat accessio, quarum exactio ad periculum tutoris
            pertinet. * ARCAD. ET HONOR. AA. EUTYCHIANO PP. *&lt;A 396 D. VI K.
            MART. CONSTANTINOPOLI ARCADIO IIII ET HONORIO III AA. CONSS.&gt; </p>
            </div>
            <div xml:id="azsw2e-d1e2996-Dd1e386">
               <head xml:id="azsw2e-d1e2996-Hd1e388">25</head>
               <p xml:id="azsw2e-d1e2996-d1e390">
                  <ref xml:id="azsw2e-d1e2996-Rd1e392">Imperator
            Justinianus</ref>  Sancimus creatione tutorum et curatorum cum omni
            procedente cautela licere debitoribus pupillorum vel adultorum ad
            eos solutionem facere, ita tamen, ut prius sententia iudicialis sine
            omni damno celebrata hoc permiserit. </p>
               <p xml:id="azsw2e-d1e2996-d1e395" n="1">
            Quo subsecuto, si et iudex pronuntiaverit et debitor persolverit,
            sequitur huiusmodi causam plenissima securitas, ut nemo in posterum
            inquietetur: non enim debet, quod rite et secundum leges ab initio
            actum est, ex alio eventu resuscitari. </p>
               <p xml:id="azsw2e-d1e2996-d1e398" n="2">
            Non autem hanc legem extendimus etiam in his solutionibus,
            quae vel ex reditibus vel ex pensionibus vel aliis huiusmodi causis
            pupillo vel adulto accedunt: sed si extraneus debitor ex feneraticia
            forsitan cautione vel aliis similibus causis solutionem facere et
            se liberare desiderat: tunc enim eandem subtilitatem observari censemus.
            * IUST. A. IULIANO PP. *&lt;A 531 D. X K. MART. CONSTANTINOPOLI POST
            CONSULATUM LAMPADII ET ORESTIS VV. CC.&gt; </p>
            </div>
            <div xml:id="azsw2e-d1e2996-Dd1e402">
               <head xml:id="azsw2e-d1e2996-Hd1e404">26</head>
               <p xml:id="azsw2e-d1e2996-d1e406">
                  <ref xml:id="azsw2e-d1e2996-Rd1e408">Imperator
            Justinianus</ref>  Cum quaedam mulier testamento condito filium suum
            praeterisset, idem autem filius, qui praeteritus erat, vel fratris
            vel extranei esset tutor vel curator, qui scriptus a matre tutoris
            fuerat heres, in praesenti specie manifestissimum erat stare tutorem
            vel curatorem in praecipiti loco. </p>
               <p xml:id="azsw2e-d1e2996-d1e411" n="1">
            Sive enim auctoritatem suam vel consensum ad adeundam hereditatem
            praestare pupillo vel adulto minime voluerit, ne ex hac causa sua
            iura aliquod patiantur praeiudicium, satis ei imminet periculum tutelae
            vel utilis negotiorum gestorum actionis, ne pupillus vel adultus utpote
            ex illius tarditate laesus litem ei ingerat: sive huiusmodi timore
            perterritus auctor fuerit pupillo vel adulto, aliud periculum emergebat:
            dum enim alii consentit, ipse sua iura perdit: videbatur etenim confirmare
            matris suae iudicium, quod oppugnandum esse existimabat. </p>
               <p xml:id="azsw2e-d1e2996-d1e414" n="2">
            Et multae aliae insuper species oriuntur, ex quibus verendum
            est tutori vel curatori circa suas res praeiudicium, puta in hypothecis
            et aliis variis casibus. </p>
               <p xml:id="azsw2e-d1e2996-d1e417" n="3">
            Invenimus autem generaliter definitum post officium depositum
            omnes actiones, quas tutor vel curator ex necessitate officii subierit,
            in quondam pupillum vel adultum transferri. </p>
               <p xml:id="azsw2e-d1e2996-d1e421" n="4">
            Quare tam optimo exemplo argumentati non et in aliis omnibus
            casibus, in quibus veretur tutor vel curator, ne praeiudicium aliquid
            ei fiat, timorem eius removemus? </p>
               <p xml:id="azsw2e-d1e2996-d1e424" n="5">
            Damus igitur eis cum summa fiducia res pupillorum vel adultorum
            gubernare, scituris, quod lex nostra eis sua iura immutilata reservat
            nihil ex huiusmodi auctoritate vel consensu praeiudicii subituris.
            * IUST. A. IOHANNI PP. *&lt;A 531 D. X K. SEPT. CONSTANTINOPOLI POST
            CONSULATUM LAMPADII ET ORESTIS VV. CC.&gt; </p>
            </div>
            <div xml:id="azsw2e-d1e2996-Dd1e428">
               <head xml:id="azsw2e-d1e2996-Hd1e430">27</head>
               <p xml:id="azsw2e-d1e2996-d1e432">
                  <ref xml:id="azsw2e-d1e2996-Rd1e434">Imperator
            Justinianus</ref> Constitutionem, quam nuper fecimus disponentes,
            quemadmodum debent solutiones in contractibus minorum causa fieri
            sive ex reditibus sive ex pensionibus sive ex aliis similibus causis,
            etiam in usuras extendimus, quae tamen non summatim neque ex multis
            annis collectae iam debentur, biennales metas et centum solidorum
            quantitatem minime excedentes. * IUST. A. IOHANNI PP. *&lt;A 531 D.
            K. NOV. CONSTANTINOPOLI POST CONSULATUM LAMPADII ET ORESTIS VV. CC.&gt;
            </p>
            </div>
            <div xml:id="azsw2e-d1e2996-Dd1e439">
               <head xml:id="azsw2e-d1e2996-Hd1e441">28</head>
               <p xml:id="azsw2e-d1e2996-d1e443">
                  <ref xml:id="azsw2e-d1e2996-Rd1e445">Imperator
            Justinianus</ref>  Sancimus neminem tutorum vel curatorum pupilli vel
            adulti vel furiosi aliarumque personarum, quibus tam ex veteribus
            quam ex nostris constitutionibus curatores creantur, defensionem quam
            pro lite susceperunt recusare, sed ab initio litis modis omnibus memoratas
            personas defendere et litem praeparatam secundum leges instruere scientes,
            quod et hoc munus necessarium est tam tutelae quam curationi. </p>
               <p xml:id="azsw2e-d1e2996-d1e448" n="1">
            Et si hoc recusaverint vel subire distulerint, non solum
            utpote suspecti amoveantur amissa eorum existimatione, sed etiam ex
            substantia sua omne detrimentum, quod antelatae personae ex recusatione
            defensionis sustineant, resarcire cogantur. </p>
               <p xml:id="azsw2e-d1e2996-d1e451"> 
            Sed et si quis ex quadam interpellatione admonitus propter
            litis instructionem consuetam cautelam exposuerit, vel post litem
            contestatam, quam per se et non per procuratorem suscepit, vel demens
            vel furiosus factus fuerit, sancimus continuo curatorem ei in competenti
            iudicio ordinari cura et provisione tam iudicis, sub quo lis vertitur,
            quam cognatorum et propinquorum et actoris, si voluerit, ut non ab
            eo instituta lis diutius protrahatur: necessitatem habente creando
            curatore defensionem subire et cetera litis adimplere. </p>
               <p xml:id="azsw2e-d1e2996-d1e453" n="2">
            Personis etiam, quae periculo proprio vel suae substantiae
            tutores vel curatores petierunt, sive matres forte fuerint vel quidam
            alii, compellendis eos, quos ordinaverint tutores vel curatores, praeparare
            talem subire defensionem. </p>
               <p xml:id="azsw2e-d1e2996-d1e457"> 
            Vel si illi noluerint hoc facere et propter huiusmodi defensionis
            recusationem tutela vel curatione removeantur, sic necessitatem imponimus
            memoratis personis alios tutores vel curatores ordinare in ipsis gestis,
            in quibus tutores vel curatores creantur, ex sua confessione declarantes
            talem subire defensionem. </p>
               <p xml:id="azsw2e-d1e2996-d1e459"> 
            Ne autem tales personae sine provisione debita relinquantur
            vel contra eos agentium iura diutius protelentur, sancimus continuo,
            id est post recusationem defensionis, in casibus videlicet, in quibus
            ( sicut dictum est) hoc fieri possit, creationem aliorum tutorum vel
            curatorum celebrari: cognatis aliisque propinquis vel adfinibus vel
            creditoribus vel aliis quorum interest adeuntibus vel admonentibus
            eos, qui secundum leges ius habent tutores vel curatores constituere.
            </p>
               <p xml:id="azsw2e-d1e2996-d1e461" n="3">
            Defensionem autem et nomen eius in hoc casu apertius declarantes,
            ne forte putaverint tutores vel curatores gravamen sibimet imponi,
            illam decernimus defensionem eos subire, quae non satisdatione pro
            eventu litis constituitur, sed ut tantummodo litem secundum legum
            ordinem pro pupillo vel adulto aliisque personis instruant, licentiam
            ex hac nostra auctoritate habentes sine decreto res quarum gubernationem
            gerunt pro cautela litis subsignare. </p>
               <p xml:id="azsw2e-d1e2996-d1e464" n="4">
            Omnem autem dubitationem pro defensione pupillorum et adultorum
            aliarumque personarum penitus amputantes sancimus omnes tutores vel
            curatores non alias creari, nisi prius cum aliis sollemnibus verbis,
            quae pro gubernatione rerum tam in gestis quam in cautionibus ab his
            conscribuntur, et hoc specialiter expresserint, quod omnimodo sine
            ulla dilatione defensionem pro pupillis et adultis aliisque supra
            memoratis personis subire eos necesse est. </p>
               <p xml:id="azsw2e-d1e2996-d1e467" n="5">
            Hisque adicimus nullam neque in hoc capitulo ambiguitatem
            relinquentes tutoribus et omnibus curatoribus licere fructus, sive
            qui ex reditibus praediorum colliguntur sive ex substantia personarum
            quarum gubernationem habent inventi fuerint, id est vinum et oleum
            et frumentum vel cuiuscumque speciei sunt, sine decreto distrahere
            iusto pretio, quod in his locis, in quibus venditio celebratur, tunc
            temporis noscitur obtinere, et quae ex venditione eorundem fructuum
            colliguntur pecuniae, cum alia pupillorum vel adultorum aliarumque
            personarum substantia administrentur. * IUST. A. IOHANNI PP. *&lt;A
            531 D. XII K. NOV. CONSTANTINOPOLI POST CONSULATUM LAMPADII ET ORESTIS
            VV. CC.&gt; 

            </p>
            </div>
         </div>
      </body>
   </text>
</TEI>