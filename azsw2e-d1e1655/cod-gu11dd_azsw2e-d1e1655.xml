<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 28 De inofficioso testamento.</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 28 De inofficioso testamento.</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1892, v. 2</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e1655"><!-- azsw2e-l3t28 -->
            <head xml:id="azsw2e-d1e1655-Hd1e101">Titulus 28</head>
            <head xml:id="azsw2e-d1e1655-Hd1e103" type="questio-title">De inofficioso testamento.</head>
            <div xml:id="azsw2e-d1e1655-Dd1e106">
               <head xml:id="azsw2e-d1e1655-Hd1e108">1</head>
               <p xml:id="azsw2e-d1e1655-d1e110">
                  <ref xml:id="azsw2e-d1e1655-Rd1e112">Imperatores
            Severus, Antoninus</ref> Cum de inofficioso matris suae testamento
            filius dicere velit adversus eum, qui ex causa fideicommissi hereditatem
            tenet, non est iniquum hoc ei accommodari, ut perinde fideicommissarius
            teneatur, ac si pro herede aut pro possessore possideret. * SEV. ET
            ANT. AA. VICTORINO. *&lt;A 193 PP. V K. IUL. FALCONE ET CLARO CONSS.&gt;
            </p>
            </div>
            <div xml:id="azsw2e-d1e1655-Dd1e116">
               <head xml:id="azsw2e-d1e1655-Hd1e118">2</head>
               <p xml:id="azsw2e-d1e1655-d1e120">
                  <ref xml:id="azsw2e-d1e1655-Rd1e122">Imperatores
            Severus, Antoninus</ref> Quamvis de inofficioso testamento acturum
            te bonorum possessionem accepisse proponas, tamen scriptis heredibus
            auferre possessionem incivile est. * SEV. ET ANT. AA. LUCRETIO. *&lt;A
            196 D. IIII K. DEC. DEXTRO II ET PRISCO CONSS.&gt; </p>
            </div>
            <div xml:id="azsw2e-d1e1655-Dd1e126">
               <head xml:id="azsw2e-d1e1655-Hd1e128">3</head>
               <p xml:id="azsw2e-d1e1655-d1e130">
                  <ref xml:id="azsw2e-d1e1655-Rd1e132">Imperatores
            Severus, Antoninus</ref>  Si mater filiis duobus institutis tertio
            post testamentum suscepto, cum mutare idem testamentum potuisset,
            hoc facere neglexisset, merito utpote non iustis rationibus neglectus
            de inofficioso querellam instituere poterat. </p>
               <p xml:id="azsw2e-d1e1655-d1e135" n="1">
            Sed cum eam in puerperio vita cessisse proponas, repentini
            casus iniquitas per coniecturam maternae pietatis emendanda est. Quare
            filio tuo, cui nihil praeter maternum fatum imputari potest, perinde
            virilem portionem tribuendam esse censemus, ac si omnes filios heredes
            instituisset </p>
               <p xml:id="azsw2e-d1e1655-d1e138" n="2">
            Sin autem heredes scripti extranei erant, tunc de inofficioso
            testamento actionem instituere non prohibetur. * SEV. ET ANT. AA.
            IANUARIO. *&lt;A 197 PP. VIII K. IUL. LATERANO ET RUFINO CONSS.&gt;
            </p>
            </div>
            <div xml:id="azsw2e-d1e1655-Dd1e143">
               <head xml:id="azsw2e-d1e1655-Hd1e145">4</head>
               <p xml:id="azsw2e-d1e1655-d1e147">
                  <ref xml:id="azsw2e-d1e1655-Rd1e149">Imperatores
            Severus, Antoninus</ref> Cum ex causa fideicommissi secundum decretum
            praetoris in libertate morati sitis, filios etiam susceperitis, quamvis
            postea domini vestri testamentum inofficiosum sit pronuntiatum agente
            filio, non est aequum fieri vobis libertatis quaestionem. * IDEM AA.
            SOTERICHO ET ALIIS. *&lt;A 208 PP. VI ID. MART. ANTONINO III ET GETA
            II CONSS.&gt; </p>
            </div>
            <div xml:id="azsw2e-d1e1655-Dd1e153">
               <head xml:id="azsw2e-d1e1655-Hd1e155">5</head>
               <p xml:id="azsw2e-d1e1655-d1e157">
                  <ref xml:id="azsw2e-d1e1655-Rd1e159">Imperator
            Antoninus</ref> Si pater tuus post litem contestatam vel postquam
            propositum habuisset inofficiosum fratris testamentum dicere te herede
            relicto decessit, causam coeptam vel quocumque modo illi placitam
            exsequi non prohiberis. * ANT. A. AELIO. *&lt;A 211 PP. PRID. NON.
            OCT. GENTIANO ET BASSO CONSS.&gt; </p>
            </div>
            <div xml:id="azsw2e-d1e1655-Dd1e163">
               <head xml:id="azsw2e-d1e1655-Hd1e165">6</head>
               <p xml:id="azsw2e-d1e1655-d1e167">
                  <ref xml:id="azsw2e-d1e1655-Rd1e169">Imperator
            Antoninus</ref> Cum quaeritur, an filii de inofficioso patris testamento
            possint dicere, si quartam bonorum mortis tempore testator reliquit,
            inspicitur. * ANT. A. INGENUO. *&lt;A 212 PP. VII K. IUL. ROMAE DUOBUS
            ASPRIS CONSS.&gt; </p>
            </div>
            <div xml:id="azsw2e-d1e1655-Dd1e173">
               <head xml:id="azsw2e-d1e1655-Hd1e175">7</head>
               <p xml:id="azsw2e-d1e1655-d1e177">
                  <ref xml:id="azsw2e-d1e1655-Rd1e179">Imperator
            Antoninus</ref> Neptem defuncti actione de inofficioso testamento,
            quamvis pater eius emancipatus fuerat defunctus, experiri posse ignorare
            non debes. * ANT. A. SECUNDINO. *&lt;A 215 PP. VI K. IUL. ROMAE LAETO
            II ET CEREALE CONSS.&gt; </p>
            </div>
            <div xml:id="azsw2e-d1e1655-Dd1e183">
               <head xml:id="azsw2e-d1e1655-Hd1e185">8</head>
               <p xml:id="azsw2e-d1e1655-d1e187">
                  <ref xml:id="azsw2e-d1e1655-Rd1e189">Imperator
            Antoninus</ref>  Parentibus arbitrium dividendae hereditatis inter
            liberos adimendum non est, dum non minus, qui pietatis sibi conscius
            est, partis quae intestato defuncto potuit ad eum pertinere quarta
            ex iudicio parentis obtineat. </p>
               <p xml:id="azsw2e-d1e1655-d1e192" n="1">
            Qui autem agnovit iudicium defuncti eo, quod debitum paternum
            pro hereditaria parte persolvit vel alio legitimo modo, etiamsi minus
            quam ei debebatur relictum est, si is maior viginti quinque annis
            est, accusare ut inofficiosam voluntatem patris quam probavit non
            potest. * ANT. A. FLORENTINO. *&lt;A 223 PP. VII ID. FEBR. MAXIMO
            II ET AELIANO CONSS.&gt;</p>
            </div>
            <div xml:id="azsw2e-d1e1655-Dd1e196">
               <head xml:id="azsw2e-d1e1655-Hd1e198">9</head>
               <p xml:id="azsw2e-d1e1655-d1e200">
                  <ref xml:id="azsw2e-d1e1655-Rd1e202">Imperator
            Antoninus</ref> De inofficioso testamento militis vel iure militare
            vel civile facto vel centurionis vel tribuni numeri nec filios posse
            queri ius certum est. * ANT. A. ROMANAE. *&lt;A 223 PP. ID. MAI. MAXIMO
            II ET AELIANO CONSS.&gt; </p>
            </div>
            <div xml:id="azsw2e-d1e1655-Dd1e207">
               <head xml:id="azsw2e-d1e1655-Hd1e209">10</head>
               <p xml:id="azsw2e-d1e1655-d1e211">
                  <ref xml:id="azsw2e-d1e1655-Rd1e213">Imperator
            Antoninus</ref> Si heredum quintiani, quem patrem tuum esse dicis,
            adversus quos de inofficioso testamento acturus eras, iure successionis
            bona ad fiscum pertinent, vel ipsius quintiani bona utpote vacantia
            fiscus tenet, causam apud procuratorem meum agere potes. * ANT. A.
            QUINTILIANO. *&lt;A 223 PP. II ID. AUG. MAXIMO II ET AELIANO CONSS.&gt;
            </p>
            </div>
            <div xml:id="azsw2e-d1e1655-Dd1e217">
               <head xml:id="azsw2e-d1e1655-Hd1e219">11</head>
               <p xml:id="azsw2e-d1e1655-d1e221">
                  <ref xml:id="azsw2e-d1e1655-Rd1e223">Imperator
            Antoninus</ref> In harenam non damnato, sed sua sponte harenario constituto
            legitimae successiones integrae sunt, sicuti civitas et libertas manet.
            Sed si testamentum parens eius fecit, neque de inofficioso testamento
            accusatio neque bonorum possessio ei competit: nam talem filium merito
            quis indignum sua successione iudicat, nisi et ipse similis condicionis
            est * ANT. A. INGENUO. *&lt;A 224 PP. IIII K. IAN. IULIANO ET CRISPINO
            CONSS.&gt; </p>
            </div>
            <div xml:id="azsw2e-d1e1655-Dd1e227">
               <head xml:id="azsw2e-d1e1655-Hd1e229">12</head>
               <p xml:id="azsw2e-d1e1655-d1e231">
                  <ref xml:id="azsw2e-d1e1655-Rd1e233">Imperator
            Antoninus</ref> Si pater puellae, cuius vos curatores esse dicitis,
            filio ex semisse, ipsa autem ex triente et uxore ex reliquo sextante
            scriptis heredibus, fidei filiorum commisit, ut, si quis eorum intra
            viginti quinque annos aetatis decederet, superstitibus portionem suam
            restitueret, praeterea uxori, ut id, quod ex causa hereditatis ad
            eam pervenisset, filiis post mortem suam restitueret, fideicommisit,
            calumniosam inofficiosi actionem adversus iustum iudicium testatoris
            instituere non debetis, cum ex huiusmodi fideicommissaria restitutione
            tam matris quam fratris eius portio ad eam poterat pervenire. * ANT.
            A. LICINIANO ET DIOGENIANO. *&lt;A 229 PP. NON. DEC. ALEXANDRO A.
            III ET DIONE CONSS.&gt; </p>
            </div>
            <div xml:id="azsw2e-d1e1655-Dd1e237">
               <head xml:id="azsw2e-d1e1655-Hd1e239">13</head>
               <p xml:id="azsw2e-d1e1655-d1e241">
                  <ref xml:id="azsw2e-d1e1655-Rd1e243">Imperator
            Gordianus</ref> Cum duobus heredibus institutis, uno ex quinque, altero
            ex septem unciis, adversus eum qui ex septem unciis heres scriptus
            fuerat iusta querella contendisse, ab altero autem victum fuisse adlegas,
            pro ea parte, qua resolutum est testamentum, cum iure intestati qui
            obtinuit succedat, neque legata neque fideicommissa debentur, quamvis
            libertates et directae competant et fideicommissariae praestari debeant.
            * GORD. A. PRISCIANO. *&lt;A 239 PP. III K. FEBR. GORDIANO A. ET AVIOLA
            CONSS.&gt; </p>
            </div>
            <div xml:id="azsw2e-d1e1655-Dd1e247">
               <head xml:id="azsw2e-d1e1655-Hd1e249">14</head>
               <p xml:id="azsw2e-d1e1655-d1e251">
                  <ref xml:id="azsw2e-d1e1655-Rd1e253">Imperator
            Gordianus</ref> Eum, qui inofficiosi querellam delatam non tenuit,
            a falsi accusatione non submoveri placuit. Idem observatur et si e
            contrario falsi crimine instituto victus postea de inofficioso actionem
            exercere maluerit * GORD. A. PRISCO. *&lt;A 239 PP. VI K. DEC. GORDIANO
            A. ET AVIOLA CONSS.&gt; </p>
            </div>
            <div xml:id="azsw2e-d1e1655-Dd1e257">
               <head xml:id="azsw2e-d1e1655-Hd1e259">15</head>
               <p xml:id="azsw2e-d1e1655-d1e261">
                  <ref xml:id="azsw2e-d1e1655-Rd1e263">Imperator
            Philippus</ref> Filiam praeteritam a matre ad successionem eius citra
            inofficiosi querellam adspirare non posse explorati iuris est. * PHILIPP.
            A. ET PHILIPP. C. APHRODISIAE. *&lt;A 245 PP. V K. AUG. PHILIPPO A.
            ET TITIANO CONSS.&gt; </p>
            </div>
            <div xml:id="azsw2e-d1e1655-Dd1e268">
               <head xml:id="azsw2e-d1e1655-Hd1e270">16</head>
               <p xml:id="azsw2e-d1e1655-d1e272">
                  <ref xml:id="azsw2e-d1e1655-Rd1e274">Imperatores
            Valerianus, Gallienus</ref> Contra maiores viginti quinque annorum
            duplicem actionem inferentes, primam, quasi testamentum non iure sit
            perfectum, alteram, quasi inofficiosum, licet iure perfectum, praescriptio
            ex prioris iudicii mora quinquennalis temporis non nascitur, quae
            officere non cessantibus non potest. * VALER. ET GALLIEN. AA. ET VALER.
            NOB. C. THEODOTAE. *&lt;A 258 PP. ID. AUG. TUSCO ET BASSO CONSS.&gt;
            </p>
            </div>
            <div xml:id="azsw2e-d1e1655-Dd1e278">
               <head xml:id="azsw2e-d1e1655-Hd1e280">17</head>
               <p xml:id="azsw2e-d1e1655-d1e282">
                  <ref xml:id="azsw2e-d1e1655-Rd1e284">Imperatores
            Carinus, Numerianus</ref> Cum filium tuum te praeterita sororem heredem
            instituisse proponas, inofficiosi querellam apud praesidem provinciae
            persequi potes. * CARINUS ET NUMER. AA. FLORAE. *&lt;A 284 PP. PRID.
            ID. FEBR. CARINO II ET NUMERIANO AA. CONSS.&gt; </p>
            </div>
            <div xml:id="azsw2e-d1e1655-Dd1e288">
               <head xml:id="azsw2e-d1e1655-Hd1e290">18</head>
               <p xml:id="azsw2e-d1e1655-d1e292">
                  <ref xml:id="azsw2e-d1e1655-Rd1e294">Imperatores
            Diocletianus, Maximianus</ref> Cum te pietatis religionem non violasse,
            sed mariti coniugium quod fueras sortita distrahere noluisse ac propterea
            offensum atque iratum patrem ad exheredationis notam prolapsum esse
            dicas, inofficiosi testamenti querellam inferre non vetaberis. * DIOCL.
            ET MAXIM. AA. FAUSTINAE. *&lt;A 286 PP. NICOMEDIAE XVI K. MART. MAXIMO
            II ET AQUILINO CONSS.&gt; </p>
            </div>
            <div xml:id="azsw2e-d1e1655-Dd1e298">
               <head xml:id="azsw2e-d1e1655-Hd1e300">19</head>
               <p xml:id="azsw2e-d1e1655-d1e302">
                  <ref xml:id="azsw2e-d1e1655-Rd1e304">Imperatores
            Diocletianus, Maximianus</ref> Si filia tua turpiter et cum flagitiosa
            foeditate vivit, ut a successione tua eam excludendam putes, si non
            inconsulto calore, sed ex meritis eius ad id odium incitatus es, postremi
            iudicii liberum arbitrum habebis. * DIOCL. ET MAXIM. AA. APOLLINARI.
            *&lt;A 293 D. XV K. IUL. SIRMI IPSIS V ET IIII AA. CONSS.&gt; </p>
            </div>
            <div xml:id="azsw2e-d1e1655-Dd1e308">
               <head xml:id="azsw2e-d1e1655-Hd1e310">20</head>
               <p xml:id="azsw2e-d1e1655-d1e312">
                  <ref xml:id="azsw2e-d1e1655-Rd1e314">Imperatores
            Diocletianus, Maximianus</ref> Filia in orbitate patris relicta cum
            marito, cui matre volente nupsit, colens concordiam iustas offensionis
            post eiusdem matris paenitentiam causas non praestat nec ex momentariis
            voluntatibus matris nupta atque vidua esse iure compellitur. * DIOCL.
            ET MAXIM. AA. ET CC. SABINIANO. *&lt;A 294 D. NON. IAN. SIRMI CC.
            CONSS.&gt; </p>
            </div>
            <div xml:id="azsw2e-d1e1655-Dd1e318">
               <head xml:id="azsw2e-d1e1655-Hd1e320">21</head>
               <p xml:id="azsw2e-d1e1655-d1e322">
                  <ref xml:id="azsw2e-d1e1655-Rd1e324">Imperatores
            Diocletianus, Maximianus</ref> Fratris vel sororis filii, patrui vel
            avunculi, amitae etiam et materterae testamentum inofficiosum frustra
            dicunt, cum nemo eorum qui ex transversa linea veniunt exceptis fratre
            et sorore ad inofficiosi querellam admittatur. De falso sane per accusationem
            criminis queri non prohibentur * DIOCL. ET MAXIM. AA. ET CC. ALEXANDRO.
            *&lt;A 294 D. VI ID. FEBR. CC. CONSS.&gt; </p>
            </div>
            <div xml:id="azsw2e-d1e1655-Dd1e329">
               <head xml:id="azsw2e-d1e1655-Hd1e331">22</head>
               <p xml:id="azsw2e-d1e1655-d1e333">
                  <ref xml:id="azsw2e-d1e1655-Rd1e335">Imperatores
            Diocletianus, Maximianus</ref>  Si maritus tuus facto testamento te
            quidem ex asse scripsit heredem, filia autem quam habuit in potestate
            exheredata facta minime probetur nihilque ei relictum est neque iustas
            causas offensae praestitisse convincatur, eam de inofficioso testamento
            patris querentem totam hereditatem obtinere posse non ambigitur. </p>
               <p xml:id="azsw2e-d1e1655-d1e338" n="1">
            Quod si iam obtinuit vel postea vincat, quodcumque maritus
            mortis suae tempore debuisse tibi perhibetur, idem ab ea reddi oportet.
            * DIOCL. ET MAXIM. AA. ET CC. STATILLAE. *&lt;A 294 D. ID. FEBR. SIRMI
            CC. CONSS.&gt; </p>
            </div>
            <div xml:id="azsw2e-d1e1655-Dd1e342">
               <head xml:id="azsw2e-d1e1655-Hd1e344">23</head>
               <p xml:id="azsw2e-d1e1655-d1e346">
                  <ref xml:id="azsw2e-d1e1655-Rd1e348">Imperatores
            Diocletianus, Maximianus</ref> Testamenti factionem per testationem
            vos interdixisse matri profitentes iustitiam offensae manifeste testamini.
            * DIOCL. ET MAXIM. AA. ET CC. PHILIPPAE. *&lt;A 294 D. V ID. SEPT.
            CC. CONSS.&gt; </p>
            </div>
            <div xml:id="azsw2e-d1e1655-Dd1e352">
               <head xml:id="azsw2e-d1e1655-Hd1e354">24</head>
               <p xml:id="azsw2e-d1e1655-d1e356">
                  <ref xml:id="azsw2e-d1e1655-Rd1e358">Imperatores
            Diocletianus, Maximianus</ref> Testamentum militis filii familias
            in castrensi peculio factum neque a patre neque a liberis eius per
            inofficiosi querellam rescindi potest. * DIOCL. ET MAXIM. AA. ET CC.
            SUCCESSO. *&lt;A 294 D. III NON. DEC. NICOMEDIAE CC. CONSS.&gt; </p>
            </div>
            <div xml:id="azsw2e-d1e1655-Dd1e362">
               <head xml:id="azsw2e-d1e1655-Hd1e364">25</head>
               <p xml:id="azsw2e-d1e1655-d1e366">
                  <ref xml:id="azsw2e-d1e1655-Rd1e368">Imperatores
            Diocletianus, Maximianus</ref> Filiis matrem, quae de mariti moribus
            secus suspicetur, ita posse consulere iure compertum est, ut eos sub
            hac condicione instituat heredes, si a patre emancipati fuerint, atque
            eo pacto secundum tabulas bonorum possessionem patrem cum re accipere
            non videri, qui condicioni minime obtemperavit, neque ei nomine filiorum
            inofficiosi eo modo actionem posse competere, quibus nullam iniuriam
            fecerit mater, sed potius putaverit providendum, restituere debet.
            * DIOCL. ET MAXIM. AA. ET CC. MENODOTO. *&lt;A 301 D. IIII NON. IUL.
            ANTIOCHIAE TITIANO ET NEPOTIANO CONSS.&gt; </p>
            </div>
            <div xml:id="azsw2e-d1e1655-Dd1e372">
               <head xml:id="azsw2e-d1e1655-Hd1e374">26</head>
               <p xml:id="azsw2e-d1e1655-d1e376">
                  <ref xml:id="azsw2e-d1e1655-Rd1e378">Imperatores
            Diocletianus, Maximianus</ref> Ex tribus unciis herede instituto filio
            intra pubertatis annos directam non inutiliter a patre fieri substitutionem
            certum est. * DIOCL. ET MAXIM. AA. ET CC. SERAPIONI SUO S. *&lt;A
            304 D. V K. SEPT. NICOMEDIAE DIOCLETIANO VIIII ET MAXIMIANO VIII AA.
            CONSS.&gt; </p>
            </div>
            <div xml:id="azsw2e-d1e1655-Dd1e382">
               <head xml:id="azsw2e-d1e1655-Hd1e384">27</head>
               <p xml:id="azsw2e-d1e1655-d1e386">
                  <ref xml:id="azsw2e-d1e1655-Rd1e388">Imperator
            Constantinus</ref> Fratres vel sorores uterini ab inofficiosi actione
            contra testamentum fratris vel sororis penitus arceantur: consanguinei
            autem durante vel non agnatione contra testamentum fratris sui vel
            sororis de inofficioso quaestionem movere possunt , si scripti heredes
            infamiae vel turpitudinis vel levis notae macula adsparguntur vel
            liberti, qui perperam et non bene merentes maximisque beneficiis suum
            patronum adsecuti instituti sunt, excepto servo necessario herede
            instituto. * CONST. A. AD LUCRIUM VERINUM. *&lt;A 319 D. ID. APRIL.
            SIRMIO CONSTANTINO A. V ET LICINIO C. CONSS.&gt; </p>
            </div>
            <div xml:id="azsw2e-d1e1655-Dd1e393">
               <head xml:id="azsw2e-d1e1655-Hd1e395">28</head>
               <p xml:id="azsw2e-d1e1655-d1e397">
                  <ref xml:id="azsw2e-d1e1655-Rd1e399">Imperator
            Constantinus</ref>  Liberi de inofficioso querellam contra testamentum
            parentum moventes probationes debent praestare, quod obsequium debitum
            iugiter, prout ipsius naturae religio flagitabat, parentibus adhibuerunt,
            nisi scripti heredes ostendere maluerint ingratos liberos contra parentes
            extitisse. </p>
               <p xml:id="azsw2e-d1e1655-d1e402" n="1">
            Sin autem mater contra filii testamentum inofficiosi actionem
            instituat, inquiri diligenter iubemus, utrum filius nulla ex iusta
            causa laesus matrem novissima laeserit voluntate nec luctuosam ei
            et legitimam reliquerit portionem, ut testamento remoto matri successio
            deferatur. </p>
               <p xml:id="azsw2e-d1e1655-d1e405" n="2">
            Si tamen mater inhonestis factis atque indecentibus machinationibus
            filium forte obsedit insidiisque eum vel clandestinis vel manifestis
            appetiit vel inimicis eius suas amicitias copulavit atque in aliis
            sic versata est, ut inimica eius potius quam mater crederetur, ut
            hoc probato invita etiam adquiescat filii voluntati. * CONST. A. AD
            CLAUDIUM PRAES. DACIAE. *&lt;A 321 D. VIII ID. FEBR. SERDICAE CRISPO
            II ET CONSTANTINO II CC. CONSS.&gt; </p>
            </div>
            <div xml:id="azsw2e-d1e1655-Dd1e409">
               <head xml:id="azsw2e-d1e1655-Hd1e411">29</head>
               <p xml:id="azsw2e-d1e1655-d1e413">
                  <ref xml:id="azsw2e-d1e1655-Rd1e415">Imperator
            Zeno</ref>  Quoniam novella constitutio divi leonis ante nuptias donationem
            a filio conferri ad similitudinem dotis quae a filia confertur praecepit,
            etiam ante nuptias donationem filio in quartam praecipimus imputari.
            </p>
               <p xml:id="azsw2e-d1e1655-d1e418" n="1">
            Eodemque modo cum mater pro filia dotem vel pro filio ante
            nuptias donationem vel avus paternus aut maternus vel avia paterna
            aut materna pro sua nepte vel pro suo nepote vel proavus itidem vel
            proavia paterna aut materna pro sua pronepte vel pro suo pronepote
            dederit, non tantum eandem dotem vel donationem conferri, verum etiam
            in quartam partem ad excludendam inofficiosi querellam tam dotem datam
            quam ante nuptias donationem praefato modo volumus imputari, si ex
            substantia eius profecta sit, cuius de hereditate agitur. * ZENO A.
            SEBASTIANO PP. *&lt;A 479 D. K. MAI. IPSO A. II CONSS.&gt; </p>
            </div>
            <div xml:id="azsw2e-d1e1655-Dd1e422">
               <head xml:id="azsw2e-d1e1655-Hd1e424">30</head>
               <p xml:id="azsw2e-d1e1655-d1e426">
                  <ref xml:id="azsw2e-d1e1655-Rd1e428">Imperator
            Justinianus</ref>  Omnimodo testatorum voluntatibus prospicientes magnam
            et innumerabilem occasionem subvertendae eorum dispositionis amputare
            censemus et in certis casibus, in quibus de inofficiosis defunctorum
            testamentis vel alio modo subvertendis moveri solebat actio, certa
            et statuta lege tam mortuis consulere quam liberis eorum vel aliis
            personis, quibus eadem actio competere poterat: ut, sive adiciatur
            testamento de implenda legitima portione sive non, firmum quidem testamentum
            sit, liceat vero his personis, quae testamentum quasi inofficiosum
            vel alio modo subvertendum queri poterant, id quod minus portione
            legitima sibi relictum est ad implendam eam sine ullo gravamine vel
            mora exigere, si tamen non ingrati legiti mis modis arguantur, cum
            eos scilicet ingratos circa se fuisse testator edixit: nam si nullam
            eorum quasi ingratorum fecerit mentionem, non licebit eius heredibus
            ingratos eos nominare et huiusmodi quaestionem introducere. Et haec
            quidem de his personis statuimus, quarum mentionem testantes fecerint
            et aliquam eis quantitatem in hereditate vel legato vel fideicommisso,
            licet minorem legitima portione, reliquerint </p>
               <p xml:id="azsw2e-d1e1655-d1e431" n="1">
            Sin vero vel praeterierint aliquam eorum personam iam natam
            vel ante testamentum quidem conceptam, adhuc vero in ventre constitutam,
            vel exheredatione vel alia eorum mentione facta nihil eis penitus
            reliquerint, tunc vetera iura locum habere sancimus, nullam ex praesenti
            promulgatione novationem vel permutationem acceptura. </p>
               <p xml:id="azsw2e-d1e1655-d1e434" n="2">
            Imputari vero filiis aliisque personis, quae dudum ad inofficiosi
            testamenti querellam vocabantur, in legitimam portionem et illa volumus,
            quae occasione militiae ex pecuniis mortui eisdem personis adquisitae
            posse lucrari eas manifestum est, eo quod talis sit militia, ut vendatur
            vel mortuo militante certa pecunia ad eius heredes perveniat, ita
            tamen, ut ille gradus eiusdem militiae inspiciatur, quem morte testatoris
            militans obtinet, ut tanta ei pecunia in legitimam portionem computetur,
            quantam dari statutum est, si in eo gradu mortuus esset is, qui militiam
            ex pecuniis testatoris adeptus est. </p>
               <p xml:id="azsw2e-d1e1655-d1e437" n="3">
            Exceptis solis viris spectabilibus silentiariis sacri nostri
            palatii, quibus praestita iam specialia beneficia tam de aliis capitulis
            quam de pecuniis super memorata militia a parentibus eorum datis,
            ne in legitimam portionem eis computentur, rata esse praecipimus:
            in ceteris vero personis praedictam observationem tenere volumus.
            * IUST. A. MENAE PP. *&lt;A 528 D. K. IUN. CONSTANTINOPOLI IUSTINIANO
            A. II CONS.&gt; </p>
            </div>
            <div xml:id="azsw2e-d1e1655-Dd1e441">
               <head xml:id="azsw2e-d1e1655-Hd1e443">31</head>
               <p xml:id="azsw2e-d1e1655-d1e445">
                  <ref xml:id="azsw2e-d1e1655-Rd1e447">Imperator
            Justinianus</ref> Quae nuper ad testamenta conservanda nec facile
            retractanda sanximus, ut ratione falcidiae minime illis personis derelicta,
            quae ad inofficiosi testamenti querellam ex prioribus vocabantur legibus,
            non periclitentur testamenta, sed quod deest legitimae portioni, id
            est quartae parti ab intestato successionis, tantum repleatur, exceptis
            illis quibus nihil in testamento derelictum est, in quibus prisca
            iura illibata servavimus, etiam ad testamenta sine scriptis facienda
            locum habere sancimus. * IUST. A. MENAE PP. *&lt;A 528 D. III ID.
            DEC. CONSTANTINOPOLI DN. IUSTINIANO PP. A. II CONS.&gt; </p>
            </div>
            <div xml:id="azsw2e-d1e1655-Dd1e451">
               <head xml:id="azsw2e-d1e1655-Hd1e453">32</head>
               <p xml:id="azsw2e-d1e1655-d1e455">
                  <ref xml:id="azsw2e-d1e1655-Rd1e457">Imperator
            Justinianus</ref> Quoniam in prioribus sanctionibus illud statuimus,
            ut, si quid minus legitima portione his derelictum sit, qui ex antiquis
            legibus de inofficioso testamento actionem movere poterant, hoc repleatur
            nec occasione minoris quantitatis testamentum rescindatur, hoc in
            praesenti addendum esse censemus, ut, si condicionibus quibusdam vel
            dilationibus aut aliqua dicpositione moram vel modum vel aliud gravamen
            introducente eorum iura, qui ad memoratam actionem vocabantur, minuta
            esse videantur, ipsa condicio vel dilatio vel alia dispositio moram
            vel quodcumque onus introducens tollatur et ita res procedat, quasi
            nihil eorum testamento additum esset. * IUST. A. MENAE PP. *&lt;A
            529 D. II K. APRIL. CONSTANTINOPOLI DEC IO VC. CONS.&gt; </p>
            </div>
            <div xml:id="azsw2e-d1e1655-Dd1e461">
               <head xml:id="azsw2e-d1e1655-Hd1e463">33</head>
               <p xml:id="azsw2e-d1e1655-d1e465">
                  <ref xml:id="azsw2e-d1e1655-Rd1e467">Imperator
            Justinianus</ref>  Si quis suo testamento maximam quidem portionem
            libero derelinquat, minusculam autem alii vel aliis de sua stirpe
            progenitis, ipsam tamen legitimam sive in hereditate vel in legato
            vel in fideicommisso, ut non possit locus de inofficiosi testamenti
            querellae fieri, et ille quidem, qui ex parvulo genitoris sui consequitur
            substantiam, eam suscipere maluerit, qui autem ex maiore parte eam
            amplexus est, sive unus vel si plures sint, non statim et sine contentioso
            proposito vel ulla mora eam restituere voluerit, sed expectato iudiciorum
            strepitu et multis variisque certaminibus habitis post longum tempus
            ex sententia iudicis vix eam reddiderit, crudelitatem eius competenti
            poena adgredimur, ut, si haec fuerint subsecuta, non tantum in quod
            testator voluit eum restituere condemnetur, s ed etiam aliam tertiam
            partem quantitatis, quae fuerat in testamento derelicta, modis omnibus
            reddere, ut avaritia eius legitimis ictibus feriatur: aliis omnibus,
            quae in eodem testamento vel elogio scripta sunt, pro sui tenore ad
            effectum perducendis. </p>
               <p xml:id="azsw2e-d1e1655-d1e470" n="1">
            Legis autem veteris iniquitatem tollentes, ut non diutius
            erubescat posita, quam iulius paulus in suis scripsit quaestionibus,
            hanc piissimam adgredimur sanctionem. Cum enim infantem suum non posse
            ingratum a matre sua vocari scripsit neque propter hoc ab ultima suae
            matris hereditate repelli, nisi hoc odio sui fecerit mariti, ex quo
            infans progenitus est, hoc iniquum iudicantes, ut alieno odio alius
            praegravetur, penitus delendum esse sancimus et huiusmodi causam liberis
            non tantum infantibus, sed etiam quamcumque aetatem agentibus opponi
            minime concedimus, cum possit sub condicione emancipationis hereditatem
            suam mater filio derelinquens et patris odium punire et iuri filii
            sui minime nocere nec suam ma turam fallere. Satis enim crudele nobis
            esse videtur eum qui non sentit ingratum existimar * IUST. A. DEMOSTHENI
            PP. *&lt;A 529 D. XV K. OCT. CHALCEDONE DECIO VC. CONS.&gt; </p>
            </div>
            <div xml:id="azsw2e-d1e1655-Dd1e475">
               <head xml:id="azsw2e-d1e1655-Hd1e477">34</head>
               <p xml:id="azsw2e-d1e1655-d1e479">
                  <ref xml:id="azsw2e-d1e1655-Rd1e481">Imperator
            Justinianus</ref>  Si quis filium suum exheredatum fecerit alio scripto
            herede, reliquerit autem ex eo nepotem vel vivum vel in ventre nurus
            suae constitutum, deliberante vero scripto herede filius decesserit,
            nulla hereditatis petitione ex nomine de inofficioso constituta vel
            praeparata omne adiutorium nepotem dereliquit. Nec enim pater nepoti
            aliquod ius, cum decesserit, contra patris sui testamentum dereliquit,
            quia postea et adita est ab extraneo hereditas et supervixit avo pater
            eius, ut neque ex lege Vellaea possit in locum patris sui succedere
            et rescindere testamentum. Et hoc nonnulli iuris consulti in medio
            proponentes inhumane reliquer un </p>
               <p xml:id="azsw2e-d1e1655-d1e484" n="1">
            Sed nos, qui omnes subiectos nostros et filios et nepotes
            habere existimamus adfectione paterna et imitatione, secundum quod
            possibile est omnium commodo prospicientes iubemus in tali specie
            eadem iura nepoti dari, quae filius habebat, et nisi praeparatio facta
            est ad inofficiosi querellam instituendam, tamen posse nepotem eandem
            causam proponere: et si non heres apertissimis probationibus ostenderit
            ingratum patrem nepotis circa testatorem fuisse, testamento remoto
            ab intestato eum vocari, nisi certa quantitas patri eius minor parte
            legitima relicta est: tunc etenim secundum novellam nostri numinis
            constitutionem repletio quartae partis nepoti superest, si qua patri
            eius competebat: et perfruatur nostro beneficio a vetustate quidem
            neglectus, a nostro autem vigore recreatus, nisi pater adhuc superstes
            vel repudiavit querellam vel quinquennium tacuit, scilicet post aditam
            hereditatem. * IUST. A. IOHANNI PP. *&lt;A 531 D. III K. AUG. CONSTANTINOPOLI
            POST CONSULATUM LAMPADII ET ORESTAE VV. CC.&gt; </p>
            </div>
            <div xml:id="azsw2e-d1e1655-Dd1e488">
               <head xml:id="azsw2e-d1e1655-Hd1e490">35</head>
               <p xml:id="azsw2e-d1e1655-d1e492">
                  <ref xml:id="azsw2e-d1e1655-Rd1e494">Imperator
            Justinianus</ref>  Si quando talis concessio imperialis processerit,
            per quam libera testamenti factio conceditur, nihil aliud videri principem
            concedere, nisi ut habeat consuetam et legitimam testamenti factionem.
            Neque enim credendum est Romanum principem qui iura tuetur huiusmodi
            verbo totam observationem testamentorum multis vigiliis excogitatam
            atque inventam velle everti </p>
               <p xml:id="azsw2e-d1e1655-d1e497" n="1">
            Illud etiam sancimus, ut, si quis a patre certas res vel
            pecunias accepisset et pactus fuisset, quatenus de inofficiosi querella
            adversus testamentum paternum minime ab eo moveretur, et post obitum
            patris filius cognito paterno testamento non agnoverit eius iudicium,
            sed oppugnandum putaverit, vetere iurgio exploso huiusmodi pacto filium
            minime gravari secundum Papiniani responsum, in quo definivit meritis
            filios ad paterna obsequia provocandos quam pactionibus adstringendos.
            </p>
               <p xml:id="azsw2e-d1e1655-d1e500"> 
            Sed hoc ita admittimus, nisi transactiones ad heredes paternos
            filius celebraverit, in quibus apertissime iudicium patris agnoverit.</p>
               <p xml:id="azsw2e-d1e1655-d1e502" n="2">
            Et generaliter definimus, quando pater minus legitima portione
            filio reliquerit vel aliquid dederit vel mortis causa donatione vel
            inter vivos sub ea condicione , ut haec inter vivos donatio in quartam
            ei computetur, si filius post obitum patris hoc quod relictum vel
            datum est simpliciter agnoverit, forte et securitatem heredibus fecerit
            quod ei relictum est accepisse, non adiciens nullam sibi superesse
            de repletione quaestionem, nullum filium sibi facere praeiudicium,
            sed legitimam partem repleri, nisi hoc specialiter sive in apocha
            sive in transactione scripserit vel pactus fuerit, quod contentus
            relicta vel data parte de eo quod deest nullam habet quaestionem:
            tunc etenim omni exclusa querella paternum amplecti compellitur iudicium.
            </p>
               <p xml:id="azsw2e-d1e1655-d1e506" n="3">
            Quae omnis sanctio suas radices extendat non solum ad filium
            vel filiam, sed etiam ad omnes personas, quae de inofficioso querellam
            contra mortuorum ultima elogia possunt movere. * IUST. A. IOHANNI
            PP. *&lt;A 531 D. K. SEPT. CONSTANTINOPOLI POST CONSULATUM LAMPADII
            ET ORESTAE VV. CC.&gt; </p>
            </div>
            <div xml:id="azsw2e-d1e1655-Dd1e510">
               <head xml:id="azsw2e-d1e1655-Hd1e512">36</head>
               <p xml:id="azsw2e-d1e1655-d1e514">
                  <ref xml:id="azsw2e-d1e1655-Rd1e516">Imperator
            Justinianus</ref>  Scimus ante constitutionem fecisse, qua cautum est,
            si pater minorem debita portionem filio suo reliquisset, omnimodo,
            etsi non adiciatur viri boni arbitratu repleri filio, attamen ipso
            iure inesse eandem repletionem. </p>
               <p xml:id="azsw2e-d1e1655-d1e519" n="1">
            Quaerebatur itaque, si quis rem donatam vel inter vivos vel
            mortis causa vel in testamento relictam agnoverit et pro parte sua
            habuerit, deinde eadem res evicta vel tota vel pro parte fuerit, an
            debeat ex nostra constitutione pars legitima post evictionem suppleri:
            vel si ex lege Falcidia minuantur legata vel fideicommissa vel mortis
            causa donationes, debet tamen ex hoc casu supplementum introduci:
            ne, dum totam falcidiam accipere heres nititur, etiam totum commodum
            hereditatis amittat. </p>
               <p xml:id="azsw2e-d1e1655-d1e522"> 
            Sancimus itaque in omnibus istis casibus, sive in totum evictio
            subsequatur sive in partem, emendari vitium et vel aliam rem vel pecunias
            restitui vel repletionem fieri, nulla falcidia interveniente, ut,
            sive ab initio minus fuerit derelictum sive extrinsecus qualiscumque
            causa interveniens aliquod gravamen imponat vel in quantitate vel
            in tempore, hoc modis omnibus repleri et nostrum iuvamen purum filiis
            inferri. </p>
               <p xml:id="azsw2e-d1e1655-d1e524"> 
            Repletionem autem fieri ex ipsa substantia patris, non si
            quid ex aliis causis filius lucratus est vel ex substitutione vel
            ex iure adcrescendi, puta usus fructus: humanitatis etenim gratia
            sancimus ea quidem omnia quasi iure adventicio eum lucrari, repletionem
            autem ex rebus substantiae fieri. </p>
               <p xml:id="azsw2e-d1e1655-d1e527"> 
            Cum autem quis extraneo herede instituto filio suo restituere
            eum hereditatem suam, cum moriatur, disposuerit, vel in tempus certum
            restitutionem distulerit, quia nostra constitutio, quae antea posita
            est, omnem dilationem omnem moram censuit esse abstrahendam, ut quarta
            pars pura et mox filio restituatur, in huiusmodi specie quid faciendum
            sit, dubitabatur. </p>
               <p xml:id="azsw2e-d1e1655-d1e529"> 
            Sancimus itaque quartae quidem partis restitutionem iam nunc
            celebrari non expectata nec morte heredis nec temporis intervallo,
            reliquim autem, quod post legitimam portionem restat, tunc restitui,
            quando testator disposuit.</p>
               <p xml:id="azsw2e-d1e1655-d1e531"> 
            Sic etenim filius suam habebit portionem integram et qualem
            leges et nostra constitutio definivit, et scriptus heres commodum
            quod ei testator dereliquit cum legitimo moderamine sentiet. </p>
               <p xml:id="azsw2e-d1e1655-d1e533" n="2">
            Illud praeterea sancimus, ut tempora de inofficiosi querellae
            ab adita hereditate secundum ulpiani opinionem currant, herennii modestini
            sententia recusata, qui a morte testatoris ilico cursum de inofficioso
            querellae temporibus dabat, ut non liceat heredi quando voluerit adire,
            ne per huiusmodi tramitem iterum filius defraudetur debito naturali.
            </p>
               <p xml:id="azsw2e-d1e1655-d1e536"> 
            Sancimus itaque, ubi testator decesserit alio scripto herede
            et speratur de inofficioso querella, necessitatem habere scriptum
            heredem, si quidem praesto est in eadem commanens provincia, intra
            sex mensuum spatium, sin autem seorsum utraque pars in diversis provinciis
            degit, tunc intra annale tantummodo spatium simili modo per continuum
            a morte testatoris numerandum omnimodo adire huiusmodi hereditatem,
            vel manifestare suam sententiam, quod hereditatem minime admittit:
            expeditus etenim ita tractatus inducitur filio memoratam movere querellam:
            sin vero scriptus heres intra statuta tempora minime adierit, per
            officium quidem iudicis scriptum compelli hoc facere. </p>
               <p xml:id="azsw2e-d1e1655-d1e538"> 
            In medio tamen, id est a morte quidem testatoris, ante aditam
            autem hereditatem, etsi decesserit filius, huiusmodi querellam, licet
            non se praeparavit, ad suam posteritatem transmittet, ad extraneos
            vero heredes tunc tantummodo, quando antiquis libris insertam faciat
            praeparationem. * IUST. A. IOHANNI PP. *&lt;A 531 D. K. SEPT. CONSTANTINOPOLI
            POST CONSULATUM LAMPADII ET ORESTAE VV. CC.&gt; </p>
            </div>
            <div xml:id="azsw2e-d1e1655-Dd1e541">
               <head xml:id="azsw2e-d1e1655-Hd1e543">37</head>
               <p xml:id="azsw2e-d1e1655-d1e545">
                  <ref xml:id="azsw2e-d1e1655-Rd1e547">Imperator
            Justinianus</ref>  Cum antiquis legibus declaratum est, ut militaria
            testamenta de inofficioso querellam evadant, multi alii casus emergunt,
            in quibus dubitationes exortas sopiri necesse est. </p>
               <p xml:id="azsw2e-d1e1655-d1e550" n="1">
            In castrensibus etenim peculiis introducta est et alia subdivisio
            et peculii triplex invenitur causa. Vel enim paganum est peculium
            vel castrense vel quod medietatem inter utrumque obtinet, quod quasi
            castrense nuncupatur </p>
               <p xml:id="azsw2e-d1e1655-d1e553"> 
            In tali igitur peculio, quod quasi castrense appellatur,
            quibusdam personis licentia conceditur condere quidem testamenta,
            sed non quasi militibus pro voluerint modo, sed communi et licito
            et consueto ordine observando, quemadmodum constitutum fuerat in consulibus
            et praefectis legionum et praesidibus provinciarum et omnibus generaliter,
            qui in diversis dignitatibus vel administrationibus positi a nostra
            consequuntur manu vel ex publicis salariis quasdam largitates. </p>
               <p xml:id="azsw2e-d1e1655-d1e555"> 
            Sed hae quidem personae testamenti faciendi habent potestatem
            in ipsis tamen tantummodo peculiis, quae iam enumerata sunt, id est
            quasi castrensibus. </p>
               <p xml:id="azsw2e-d1e1655-d1e558"> 
            Sed et veterani, qui tempore quidem militiae sibi peculium
            adquisierunt, militiam autem deposuerunt, testari ( licito tamen modo)
            non prohibentur. </p>
               <p xml:id="azsw2e-d1e1655-d1e560"> 
            In his itaque omnibus quasi castrensibus peculiis dubitabatur,
            si contra huiusmodi testamenta de inofficioso querellam extendi oportet.
            </p>
               <p xml:id="azsw2e-d1e1655-d1e562"> 
            Sed prior quaestio erat, si omnes qui quasi castrense peculium
            habent testari in hoc possint, quia non omnibus passim, sed quibusdam
            personis hoc privilegii loco concessum est: quia militibus quidem
            et veteranis testamenta facere in castrensi peculio undique concessum
            fuerat, sed militibus quidem in expeditione constitutis iure suo,
            veteranis autem iure communi: de aliis autem personis omnibus, quae
            non per speciale privilegium hoc acceperunt, si possint testari, dubitatum
            fuerat, ut puta viris disertissimis patronis causarum virisque devotissimis
            memorialibus et agentibus in rebus nec non magistris studiorum liberalium,
            archiatris quoque et omnibus omnino, qui salaria vel stipendia percipiunt
            publica. </p>
               <p xml:id="azsw2e-d1e1655-d1e564"> 
            In his itaque omnibus sancimus, quia ad imitationem peculii
            castrensis quasi castrense peculium supervenit, omnibus, qui tale
            peculium possident, super ipsis tantummodo rebus, quae quasi castrensis
            peculii sunt, ultima condere ( secundum leges tamen) posse elogia:
            hoc nihilo minus eis addito privilegio, ut neque eorum testamenta
            de inofficioso querella expugnentur. </p>
               <p xml:id="azsw2e-d1e1655-d1e566"> 
            Si enim patronus adversus res, quas libertus eius ex castris
            quaesivit sui iuris indubitanter constitutus, praeteritus fuerit ab
            ingrato liberto, tamen contra eiusmodi peculium contra tabulas bonorum
            possessionem non habet secundum veterum legum sanctionem, quemadmodum
            oportet praefata peculia, quae ad instar castrensis peculii introducta
            sunt, de inofficioso querellae esse supposita? </p>
               <p xml:id="azsw2e-d1e1655-d1e568" n="2">
            Sed haec obtinere oportet, donec in sacris parentum suorum
            constituti sunt hi qui quasi castrense peculium possident. Si enim
            sui iuris efficiantur, procul dubio est eorum testamenta et pro ipsis
            rebus, quas antea ex quasi castrensi peculio habebant, posse de inofficioso
            querellam sustinere, cum neque nomen peculii permanet, sed aliis rebus
            confunditur et similem fortunam recipit, quemadmodum et ceterae res
            eorum, et unum congregatur ex omnibus patrimonium * IUST. A. IOHANNI
            PP. *&lt;A 531 D. K. SEPT. CONSTANTINOPOLI POST CONSULATUM LAMPADII
            ET ORESTAE VV CC.&gt; 

            </p>
            </div>
         </div>
      </body>
   </text>
</TEI>