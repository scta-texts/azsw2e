<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 72</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 72</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1877, v. 1</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e6978"><!-- azsw2e-l10t72 -->
            <head xml:id="azsw2e-d1e6978-Hd1e101">Titulus 72</head>
            <head xml:id="azsw2e-d1e6978-Hd1e103" type="question-title">De susceptoribus praepositis et arcariis</head>
            <div xml:id="azsw2e-d1e6978-Dd1e106">
               <head xml:id="azsw2e-d1e6978-Hd1e108">1</head>
               <p xml:id="azsw2e-d1e6978-d1e110">
                  <ref xml:id="azsw2e-d1e6978-Rd1e112">Imperator
            Constantinus</ref>  Susceptores publicos absque omni mora aurum suscipere
            censemus, ne quis per hanc occasionem sumptus facere compellatur.
            </p>
               <p xml:id="azsw2e-d1e6978-d1e115" n="1">
            Nam si solvere volens a suscipiente fuerit contemptus, testibus
            adhibitis contestationem debebit proponere, ut hoc probato et ipse
            securitatem debitam commissi nexu liberatus cum emolumentis accipiat
            et, qui suscipere neglexerit, eius ponderis quod debebatur in duplum
            fisci rationibus per vigorem officii praesidis inferre cogatur. </p>
               <p xml:id="azsw2e-d1e6978-d1e118" n="2">
            Quod autem susceptores iudice cuius interest neglegente violaverint,
            ex ipsius iudicis facultatibus sarcietur. * CONST. A. AD EUPHRASIUM
            RATIONALEM TRIUM PROVINCIARUM. *&lt;A 325 D.XIIII K.AUG.PAULINO ET
            IULIANO CONSS.&gt; </p>
            </div>
            <div xml:id="azsw2e-d1e6978-Dd1e122">
               <head xml:id="azsw2e-d1e6978-Hd1e124">2</head>
               <p xml:id="azsw2e-d1e6978-d1e126">
                  <ref xml:id="azsw2e-d1e6978-Rd1e128">Imperatores
            Valentinianus, Valens</ref> Iuxta inveteratas leges nominatores susceptorum
            et eorum, qui ad praeposituram horreorum et pagorum creantur, teneantur
            obnoxii, si minus idonei sint, qui ab isdem fuerint nominati, nec
            quicquam ex eorum substantia celebrata per interpositam personam emptione
            mercentur. * VALENTIN. ET VALENS AA. AD SECUNDUM PP. *&lt;A 365 D.III
            K.AUG.CONSTANTINOPOLI VALENTINIANO ET VALENTE AA.CONSS.&gt; </p>
            </div>
            <div xml:id="azsw2e-d1e6978-Dd1e132">
               <head xml:id="azsw2e-d1e6978-Hd1e134">3</head>
               <p xml:id="azsw2e-d1e6978-d1e136">
                  <ref xml:id="azsw2e-d1e6978-Rd1e138">Imperatores
            Valentinianus, Valens</ref> Susceptores novi non modo praesentis anni
            debita, verum etiam species, quas ex reliquis inferunt, quia novae
            sunt ac recentes, suscipiant. * VALENTIN. ET VALENS AA. AD MAMERTINUM
            PP. *&lt;A 365 D.PRID.K.NOV.ROMAE VALENTINIANO ET VALENTE AA.CONSS.&gt;
            </p>
            </div>
            <div xml:id="azsw2e-d1e6978-Dd1e143">
               <head xml:id="azsw2e-d1e6978-Hd1e145">4</head>
               <p xml:id="azsw2e-d1e6978-d1e147">
                  <ref xml:id="azsw2e-d1e6978-Rd1e149">Imperatores
            Valentinianus, Valens</ref>  Neminem susceptionis munere functum ad
            idem munus adstringi, nisi prius se vinculo sollicitudinis superioris
            absolverit. Nam neque eos qui placuerint gravare iusti est, neque
            illos qui displicuerint tenere prudentis </p>
               <p xml:id="azsw2e-d1e6978-d1e152" n="1">
            Integro igitur singuli anniversario anno transcurso cogantur
            exponere, quibus titulis suscepta disperserint, ut facilius, si quis
            in furto fuerit deprehensus, recentem queat redintegrare iacturam.
            </p>
               <p xml:id="azsw2e-d1e6978-d1e155" n="2">
            Non perpetui autem exactores teneantur in continuata vexandorum
            provincialium potestate, veluti concussionum dominatione, sed per
            annos singulos iudicaria sedulitate mutentur, nisi aut consuetudo
            civitatis aut raritas ordinis eos per biennium esse compellat. * VALENTIN.
            ET VALENS AA. AD FLORENTIUM COM. SACR. LARG. *&lt;A 366 D. XV K.OCT.MANTEBRI
            GRATIANO NOB. PUERO ET DAGALAIFO CONSS. &gt; </p>
            </div>
            <div xml:id="azsw2e-d1e6978-Dd1e159">
               <head xml:id="azsw2e-d1e6978-Hd1e161">5</head>
               <p xml:id="azsw2e-d1e6978-d1e163">
                  <ref xml:id="azsw2e-d1e6978-Rd1e165">Imperatores
            Valentinianus, Valens</ref> Quotienscumque certa summa solidorum pro
            tituli qualitate debetur et auri massa transmittitur, in septuaginta
            duos solidos libra feratur accepta. * VALENTIN. ET VALENS AA. AD GERAMNIANUM
            COMETEM SACR. LARG. *&lt;A 367 D.VI ID.IAN.ROMAE LUPICINO ET IOVINO
            CONSS.&gt; </p>
            </div>
            <div xml:id="azsw2e-d1e6978-Dd1e169">
               <head xml:id="azsw2e-d1e6978-Hd1e171">6</head>
               <p xml:id="azsw2e-d1e6978-d1e173">
                  <ref xml:id="azsw2e-d1e6978-Rd1e175">Imperatores
            Valentinianus, Valens</ref> Frumenta, quae horreis inferuntur, pro
            illationis modo ilico apocharum cautionibus adnotentur. Non autem
            oportet in horreis fiscalibus nisi fiscalia frumenta constitui * VALENTIN.
            ET VALENS AA. AD CHILONEM. *&lt;A 375 D.V ID.APRIL.TREVIRIS POST CONSULATUM
            GRATIANI A.III ET EQUITII VC.&gt; </p>
            </div>
            <div xml:id="azsw2e-d1e6978-Dd1e179">
               <head xml:id="azsw2e-d1e6978-Hd1e181">7</head>
               <p xml:id="azsw2e-d1e6978-d1e183">
                  <ref xml:id="azsw2e-d1e6978-Rd1e185">Imperatores
            Gratianus, Valentinianus, Theodosius</ref> Minime diu penes ipsos
            susceptores maneant facta collatio, sed statim quodcumque a provincialibus
            fuerit exsolutum sacris thesauris inferatur. * GRAT. VALENTIN. ET
            THEODOS. AAA. HAVE HYPATI CARISSIME NOBIS.*&lt;A 383 D.III K.MAI CONSTANTINOPOLI
            POST CONSULATUM ANTONII ET SYARGRII.&gt; </p>
            </div>
            <div xml:id="azsw2e-d1e6978-Dd1e189">
               <head xml:id="azsw2e-d1e6978-Hd1e191">8</head>
               <p xml:id="azsw2e-d1e6978-d1e193">
                  <ref xml:id="azsw2e-d1e6978-Rd1e195">Imperatores
            Valentinianus, Theodosius, Arcadius</ref> Exactores vel susceptores
            in celeberrimo coetu curiae consensu et iudicio omnium sub actorum
            testificatione firmentur, provinciarumque rectoribus eorum nomina,
            qui ad publici munus officii editi atque obligati fuerint, innotescant.
            Et animadvertant, quicumque nominaverint, ad discrimen suum universa
            quae illi gesserint redundare * VALENTIN. THEODOS. ET ARCAD. AAA.
            CYNEGIO PP. *&lt;A 386 D.VI K.NOV.CONSTANTINOPOLI HONORIO NP.ET EUODIO
            CONSS.&gt; </p>
            </div>
            <div xml:id="azsw2e-d1e6978-Dd1e199">
               <head xml:id="azsw2e-d1e6978-Hd1e201">9</head>
               <p xml:id="azsw2e-d1e6978-d1e203">
                  <ref xml:id="azsw2e-d1e6978-Rd1e205">Imperatores
            Valentinianus, Theodosius, Arcadius</ref>  Modios aeneos atque lapideos
            cum sextariis atque ponderibus per mansiones singulasque civitates
            iussimus collocari, ut unusquisque tributarius sub oculis constitutis
            rerum omnium modis sciat, quid debeat susceptoribus dare : ita ut,
            si quis susceptorum conditorum modiorum sexagintorumque vel ponderum
            normam putaverit excedendam, poenam se sciat competentem esse subiturum.
            </p>
               <p xml:id="azsw2e-d1e6978-d1e208" n="1">
            Et submotis, quae contra utilitatem populorum omnium hactenus
            gesta sunt, frumenti quinquagesimas, hordei quadragesimas, vini et
            laridi vicesimas susceptoribus dari praecipimus. </p>
               <p xml:id="azsw2e-d1e6978-d1e211" n="2">
            Humanitatis autem necessitate commoti in armeniae susceptionibus
            longinquitatis causa frumenti et hordei quadragesimas, vini et laridi
            quintas decimas dari praecipimus. * VALENTIN. THEODOS. ET ARCAD. AAA.
            CYNEGIO PP. *&lt;A 386 D.IIII K.DEC.CONSTANTINOPOLI HONORIO NP.ET
            EUODIO VC.CONSS. &gt; </p>
            </div>
            <div xml:id="azsw2e-d1e6978-Dd1e216">
               <head xml:id="azsw2e-d1e6978-Hd1e218">10</head>
               <p xml:id="azsw2e-d1e6978-d1e220">
                  <ref xml:id="azsw2e-d1e6978-Rd1e222">Imperatores
            Valentinianus, Theodosius, Arcadius</ref> Susceptores praesentibus
            defensoribus et modum iugationis possessorum et species singulas vel
            earum numerum quantitatemque perscribant. * VALENTIN. THEODOS. ET
            ARCAD. AAA. CYNEGIO PP. *&lt;A 389 D.IIII K.DEC.CONSTANTINOPOLI TIMASIO
            ET PROMOTO CONSS.&gt; </p>
            </div>
            <div xml:id="azsw2e-d1e6978-Dd1e226">
               <head xml:id="azsw2e-d1e6978-Hd1e228">11</head>
               <p xml:id="azsw2e-d1e6978-d1e230">
                  <ref xml:id="azsw2e-d1e6978-Rd1e232">Imperatores
            Arcadius, Honorius</ref> Securitates semel publicatas et gestis lectas
            vini susceptoribus imputari et coeptam arcae discussionem volumus
            in apertum quaesita ratione deduci et omnes publicas securitates quae
            gestis tenentur a susceptoribus accepto ferri. * ARCAD. ET HONOR.
            AA. BENIGNO VIC. URB. ROMAE. *&lt;A 400 D.VI ID.IUN.MEDIOLANI STILICHONE
            ET AURELIANO CONSS.&gt; </p>
            </div>
            <div xml:id="azsw2e-d1e6978-Dd1e236">
               <head xml:id="azsw2e-d1e6978-Hd1e238">12</head>
               <p xml:id="azsw2e-d1e6978-d1e240">
                  <ref xml:id="azsw2e-d1e6978-Rd1e242">Imperatores
            Arcadius, Honorius</ref> Si aliquid a susceptore vel tabulario fraudis
            admissum esse possessor deprehendat, nemo eorum semel in interversione
            convictus id rursus officium gerat, in quo ante decoxit, etsi rescriptum
            nostrum elicitum clandestina supplicatione tulerit. * ARCAD. ET HONOR.
            AA. POMPEIANO SUO SALUTEM. *&lt;A 400 D.PRID.K.IAN.MEDIOLANI STILICHONE
            ET AURELIANO CONSS.&gt; </p>
            </div>
            <div xml:id="azsw2e-d1e6978-Dd1e246">
               <head xml:id="azsw2e-d1e6978-Hd1e248">13</head>
               <p xml:id="azsw2e-d1e6978-d1e250">
                  <ref xml:id="azsw2e-d1e6978-Rd1e252">Imperatores
            Arcadius, Honorius</ref>  Duos tabularios seu numerarios et susceptores
            totidem per universas provincias oportere constitui clementia nostra
            praecepit. </p>
               <p xml:id="azsw2e-d1e6978-d1e255" n="1">
            Scire autem volumus praetorianam amplissimam praefecturam
            eos, qui aurum largitionale susceperunt, nihil cum arcae ratociniis
            habere commune, iudices autem provinciarum quinque libris auri multandos
            et primates officiorum capitali poena plectendos, si hoc non fuerit
            custoditum. * ARCAD. ET HONOR. AA. LUCIO COM. SACR. LARG. *&lt;A 408
            D.VI K.FEBR.BASSO ET PHILIPPO CONSS.&gt; </p>
            </div>
            <div xml:id="azsw2e-d1e6978-Dd1e259">
               <head xml:id="azsw2e-d1e6978-Hd1e261">14</head>
               <p xml:id="azsw2e-d1e6978-d1e263">
                  <ref xml:id="azsw2e-d1e6978-Rd1e265">Imperatores
            Honorius, Theodosius</ref>  Humilioribus officiis aut extraordinariis
            oneribus occupari curiales non patimur , ne publica vacillet utilitas.
            </p>
               <p xml:id="azsw2e-d1e6978-d1e268" n="1">
            Susceptionem itaque vestium aequius est ab officio proconsulari
            vel ab his qui in eodem meruerunt sollemniter procurari. Horum namque
            interest huiusmodi explorare rationem et quaerere qualitatem eorum,
            quorum ad contuendum cura commodior est. Neque enim aequum est, ut
            ad officium lucra, ad curialem susceptionis tantum damna pertineant.
            </p>
               <p xml:id="azsw2e-d1e6978-d1e271" n="2">
            Hanc igitur ab ordinibus iniuriam submovemus, exceptis his,
            si qui curialium in officio memorato aut militasse aut militare fuerit
            deprehensus. * HONOR. ET THEODOS. AA. EUCHARIO SUO SALUTEM. *&lt;A
            412 D.PRID.K.MART.RAVENNAE HONORIO VIIII ET THEODOSIO V AA.CONSS.
            &gt; </p>
            </div>
            <div xml:id="azsw2e-d1e6978-Dd1e275">
               <head xml:id="azsw2e-d1e6978-Hd1e277">15</head>
               <p xml:id="azsw2e-d1e6978-d1e279">
                  <ref xml:id="azsw2e-d1e6978-Rd1e281">Imperatores
            Theodosius, Valentinianus</ref>  Aurum sive argentum quodcumque a possessore
            confertur, arcarius vel susceptor accipiat, ita ut provinciae moderator
            eiusque officium ad crimen suum noverit pertinere, si possessoribus
            ullum fuerit ex aliqua ponderum iniquitate illatum dispendium. </p>
               <p xml:id="azsw2e-d1e6978-d1e284" n="1">
            Et quidquid ex provinciis ad nostrum dirigetur aerarium,
            id ad illustres viros aerarii nostri comites ralatione deferatur.
            * THEODOS. ET VALENTIN. AA. VOLUSIANO PP. *&lt;A 429 D.III K.MART.RAVENNAE
            POST CONSULATUM FELICIS ET TAURI VV.CC.&gt; 

            </p>
            </div>
         </div>
      </body>
   </text>
</TEI>