<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Titulus 22</title>
            <author ref="#JustinianI">Justinian</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Titulus 22</title>
               <date when="2025-03-01">March 01, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="B" n="cod-gu11dd">Berlin 1877, v. 1</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-03-01" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#B" n="NaN"/>
            <cb ed="#B" n="a"/>
         </div>
      </front>
      <body>
         <div xml:id="azsw2e-d1e5855"><!-- azsw2e-l9t22 -->
            <head xml:id="azsw2e-d1e5855-Hd1e101">Titulus 22</head>
            <head xml:id="azsw2e-d1e5855-Hd1e103" type="question-title">Ad legem Corneliam de falsis</head>
            <div xml:id="azsw2e-d1e5855-Dd1e106">
               <head xml:id="azsw2e-d1e5855-Hd1e108">1</head>
               <p xml:id="azsw2e-d1e5855-d1e110">
                  <ref xml:id="azsw2e-d1e5855-Rd1e112">Imperator
            Antoninus</ref> Si partus subiecti crimen diversae parti obicitis,
            causa capitalis in tempus pubertatis pueri differri non debuit, sicut
            iam pridem mihi et divo Severo patri meo placuit. Neque enim verisimile
            est eam quae arguitur non ex fide causam suam defensuram, cum periculum
            capitis subeat * ANT. A. SEVERINO. *&lt;A 212 PP.NON.MART.DUOBUS ASPRIS
            CONSS.&gt; </p>
            </div>
            <div xml:id="azsw2e-d1e5855-Dd1e116">
               <head xml:id="azsw2e-d1e5855-Hd1e118">2</head>
               <p xml:id="azsw2e-d1e5855-d1e120">
                  <ref xml:id="azsw2e-d1e5855-Rd1e122">Imperator
            Alexander Severus</ref> Satis aperte divorum parentum meorum rescriptis
            declaratum est, cum morandae solutionis gratia a debitore falsi crimen
            obicitur, nihilo minus salva exsecutione criminis debitorem ad solutionem
            compelli oportere. * ALEX. A. VALERIO. *&lt;A 223 PP.III NON.MAI.MAXIMO
            II ET AELIANO CONSS.&gt; </p>
            </div>
            <div xml:id="azsw2e-d1e5855-Dd1e126">
               <head xml:id="azsw2e-d1e5855-Hd1e128">3</head>
               <p xml:id="azsw2e-d1e5855-d1e130">
                  <ref xml:id="azsw2e-d1e5855-Rd1e132">Imperator
            Alexander Severus</ref> Maiorem severitatem exigit, ut merita eorum
            qui falsis rescriptionibus utuntur digna poena coerceantur. Sed qui
            deceptus est per alium, si suam innocentiam probat et eum a quo accepit
            exhibet, se liberat * ALEX. A. MAXIMO. *&lt;A 227 PP.IIII K.IAN.ALBINO
            ET MAXIMO CONSS.&gt; </p>
            </div>
            <div xml:id="azsw2e-d1e5855-Dd1e137">
               <head xml:id="azsw2e-d1e5855-Hd1e139">4</head>
               <p xml:id="azsw2e-d1e5855-d1e141">
                  <ref xml:id="azsw2e-d1e5855-Rd1e143">Imperator
            Alexander Severus</ref> Licet ex tabulis, quas sub nomine patris tui
            uxorem eius, id est novercam tuam, subrepto vero testamento falsas
            protulisse adlegas, cum crimen admissum ignores, legatum adscriptum
            tibi consecutus sis, tamen non impedieris accusationem contra eam
            impletis sollemnibus instituere. * ALEX. A. CASSIO. *&lt;A 227 PP.XI
            K.IAN.ALBINO ET MAXIMO CONSS.&gt; </p>
            </div>
            <div xml:id="azsw2e-d1e5855-Dd1e147">
               <head xml:id="azsw2e-d1e5855-Hd1e149">5</head>
               <p xml:id="azsw2e-d1e5855-d1e151">
                  <ref xml:id="azsw2e-d1e5855-Rd1e153">Imperator
            Alexander Severus</ref> Falsi quidem crimen vel aliud capitale movere
            vos matri vestrae secta mea non patitur. Sed ea res pecuniarium compendium
            non aufert. Si enim de fide scripturae , unde eadem mater vestra fideicommissum
            sibi vindicat, dubitatio est, inquiri fides veritatis etiam sine metu
            criminis potes * ALEX. A. PETRONIO. *&lt;A 230 PP. III K. SEPT. AGRICOLA
            ET CLEMENTE CONSS.&gt; </p>
            </div>
            <div xml:id="azsw2e-d1e5855-Dd1e157">
               <head xml:id="azsw2e-d1e5855-Hd1e159">6</head>
               <p xml:id="azsw2e-d1e5855-d1e161">
                  <ref xml:id="azsw2e-d1e5855-Rd1e163">Imperator
            Philippus</ref> Qui falsas tabulas dixerit nec tenuerit, ad defuncti
            iudicium adspirare non potest. * PHILIPP. A. ET PHILIPP. C. ULPIO.
            *&lt;A 245 PP. XV K. APRIL. PHILIPPO A. ET TITIANO CONSS.&gt; </p>
            </div>
            <div xml:id="azsw2e-d1e5855-Dd1e167">
               <head xml:id="azsw2e-d1e5855-Hd1e169">7</head>
               <p xml:id="azsw2e-d1e5855-d1e171">
                  <ref xml:id="azsw2e-d1e5855-Rd1e173">Imperatores
            Valerianus, Gallienus</ref> Ipse significas, cum primo adversarii
            instrumenta protulerunt, fidem eorum te habuisse suspectam. Facta
            igitur transactione difficile est, ut is qui provinciam regit velut
            falsum, cui semel adquievisti, tibi accusare permittat * VALER. ET
            GALLIEN. AA. ET VALER. C. HELIODORO. *&lt;A 258 PP. III K. IUL. TUSCO
            ET BASSO CONSS.&gt; </p>
            </div>
            <div xml:id="azsw2e-d1e5855-Dd1e177">
               <head xml:id="azsw2e-d1e5855-Hd1e179">8</head>
               <p xml:id="azsw2e-d1e5855-d1e181">
                  <ref xml:id="azsw2e-d1e5855-Rd1e183">Imperatores
            Valerianus, Gallienus</ref> Si falsos codicillos ab his contra quos
            supplicas factos esse contendis, non ideo accusationem evadere possunt,
            quod se illis negent uti. Nam illis prodest instrumenti usu abstinere,
            qui non ipsi machinatores falsi esse dicuntur et quos periculo solus
            usus adstrinxerit. Qui autem compositis per scelus codicillis in severitatem
            legis corneliae inciderunt, non possunt defensiones eius recusando
            crimen evitar * VALER. ET GALLIEN. AA. ET C. MARINO. *&lt;A 259 PP.
            III K. IUL. AEMILIANO ET BASSO CONSS.&gt; </p>
            </div>
            <div xml:id="azsw2e-d1e5855-Dd1e187">
               <head xml:id="azsw2e-d1e5855-Hd1e189">9</head>
               <p xml:id="azsw2e-d1e5855-d1e191">
                  <ref xml:id="azsw2e-d1e5855-Rd1e193">Imperatores
            Carinus, Numerianus</ref>  Si docueris apud praesidem provinciae ab
            intestato te heredem eius extitisse, qui codicillos scripserat, ordinarium
            est, ut in hereditatis possessione constitutus fideicommissa praebeas,
            quae iure relicta sunt, nisi consilium est codicillos falsos arguere.
            </p>
               <p xml:id="azsw2e-d1e5855-d1e196" n="1">
            Quod si criminaliter coeptum interventu indulgentiae sopitum
            est, habes tamen residuam indagnationem, potest de fide scripturae
            civiliter quaeri. * CARINUS ET NUMER. AA. MESSIO. *&lt;A 284 PP. III
            K. APRIL. CARINO II ET NUMERIANO AA. CONSS.&gt; </p>
            </div>
            <div xml:id="azsw2e-d1e5855-Dd1e201">
               <head xml:id="azsw2e-d1e5855-Hd1e203">10</head>
               <p xml:id="azsw2e-d1e5855-d1e205">
                  <ref xml:id="azsw2e-d1e5855-Rd1e207">Imperatores
            Diocletianus, Maximianus</ref> Cum suppositi partus crimen patrui
            tui uxori moveas, apud rectorem provinciae instituta accusatione id
            proba. * DIOCL. ET MAXIM. AA. LEGITIMO. *&lt;A 285 PP. XI K. OCT.
            DIOCLETIANO A. II ET ARISTOBULO CONSS.&gt; </p>
            </div>
            <div xml:id="azsw2e-d1e5855-Dd1e211">
               <head xml:id="azsw2e-d1e5855-Hd1e213">11</head>
               <p xml:id="azsw2e-d1e5855-d1e215">
                  <ref xml:id="azsw2e-d1e5855-Rd1e217">Imperatores
            Diocletianus, Maximianus</ref> Si lis pecuniaria apud pedaneos iudices
            remissa est, etiam de fide instrumenti civiliter apud eos iuxta responsum
            viri prudentissimi pauli requiretur. * DIOCL. ET MAXIM. AA. ISIDORO.
            *&lt;A 287 PP.X K.IUL.DIOCLETIANO III ET MAXIMIANO AA. CONSS.&gt;
            </p>
            </div>
            <div xml:id="azsw2e-d1e5855-Dd1e221">
               <head xml:id="azsw2e-d1e5855-Hd1e223">12</head>
               <p xml:id="azsw2e-d1e5855-d1e225">
                  <ref xml:id="azsw2e-d1e5855-Rd1e227">Imperatores
            Diocletianus, Maximianus</ref> Querella falsi temporalibus praescriptionibus
            non excluditur nisi viginti annorum exceptione, sicut cetera quoque
            fere crimina. * DIOCL. ET MAXIM. AA. ET CC.PRIMO. *&lt;A 293 S.VI
            ID.AUG.VIMINACIO AA. CONSS.&gt; </p>
            </div>
            <div xml:id="azsw2e-d1e5855-Dd1e231">
               <head xml:id="azsw2e-d1e5855-Hd1e233">13</head>
               <p xml:id="azsw2e-d1e5855-d1e235">
                  <ref xml:id="azsw2e-d1e5855-Rd1e237">Imperatores
            Diocletianus, Maximianus</ref> Qui veluti praesentem scripsisse res
            recepisse suas, cum absens esset, conscripsit, non ignoranti quicquam
            aufert, sed se criminis obligat periculo. * DIOCL. ET MAXIM. AA. ET
            CC. MARCO. *&lt;A 293 PP.VI K.IAN.SIRMI AA.CONSS.&gt; </p>
            </div>
            <div xml:id="azsw2e-d1e5855-Dd1e241">
               <head xml:id="azsw2e-d1e5855-Hd1e243">14</head>
               <p xml:id="azsw2e-d1e5855-d1e245">
                  <ref xml:id="azsw2e-d1e5855-Rd1e247">Imperatores
            Diocletianus, Maximianus</ref> Eum, qui celavit vel amovit testamentum,
            committere crimen falsi publice notum est. * DIOCL. ET MAXIM. AA.
            ET CC. GENTIANAE. *&lt;A 293 S.III K.IAN.SIRMI AA. CONSS.&gt; </p>
            </div>
            <div xml:id="azsw2e-d1e5855-Dd1e251">
               <head xml:id="azsw2e-d1e5855-Hd1e253">15</head>
               <p xml:id="azsw2e-d1e5855-d1e255">
                  <ref xml:id="azsw2e-d1e5855-Rd1e257">Imperatores
            Diocletianus, Maximianus</ref> Si creditor colludens cum debitore
            suo tibi praedium venumdedit, falsum commisit et tibi nihil officit,
            sed se magis criminis accusationi fecit obnoxium. * DIOCL. ET MAXIM.
            AA. ET.CC RUFO. *&lt;A 294 S.XIII K.FEBR.CC.CONSS.&gt; </p>
            </div>
            <div xml:id="azsw2e-d1e5855-Dd1e262">
               <head xml:id="azsw2e-d1e5855-Hd1e264">16</head>
               <p xml:id="azsw2e-d1e5855-d1e266">
                  <ref xml:id="azsw2e-d1e5855-Rd1e268">Imperatores
            Diocletianus, Maximianus</ref> De fide testamenti querenti duplex
            via litigandi tributa est. Quamvis itaque per procuratorem accusationem
            persequi non potes, disceptatione privata tamen de eius fide queri
            non prohiberis, cum reus ita conventus non tantum ab alio iuste, sed
            etiam eo qui civiliter egit sollemniter accusari possit * DIOCL. ET
            MAXIM. AA. ET CC. FORTUNATO. *&lt;A 294 S.VIII ID.FEBR.SIRMI CC.CONSS.&gt;
            </p>
            </div>
            <div xml:id="azsw2e-d1e5855-Dd1e272">
               <head xml:id="azsw2e-d1e5855-Hd1e274">17</head>
               <p xml:id="azsw2e-d1e5855-d1e276">
                  <ref xml:id="azsw2e-d1e5855-Rd1e278">Imperatores
            Diocletianus, Maximianus</ref>  Sicut falsi testamenti vel codicillorum
            scriptura temporis intervallo firmari non potest, ita vera quae iure
            subsistit non evanescit. </p>
               <p xml:id="azsw2e-d1e5855-d1e281" n="1">
            Si itaque de fide delicti vel per accusationem vel per privatum
            iudicium quereris, rector provinciae tunc demum eos exhiberi de quibus
            interrogatio fieri potest iubebit, si prius ceteris indiciis fuerit
            commotus. * DIOCL. ET MAXIM. AA. ET CC. MENELAO. *&lt;A 294 S.III
            ID.FEBR.SIRMI CC.CONSS.&gt; </p>
            </div>
            <div xml:id="azsw2e-d1e5855-Dd1e285">
               <head xml:id="azsw2e-d1e5855-Hd1e287">18</head>
               <p xml:id="azsw2e-d1e5855-d1e289">
                  <ref xml:id="azsw2e-d1e5855-Rd1e291">Imperatores
            Diocletianus, Maximianus</ref> Ex initio falsi commissi iusta possessio
            non paratur. Unde contra eos, quos de dominio fundi tecum contendere
            proponis, accusationem instituere potes * DIOCL. ET MAXIM. AA. ET
            CC. MAXIMO. *&lt;A 294 S.III NON.MART.CC.CONSS.&gt; </p>
            </div>
            <div xml:id="azsw2e-d1e5855-Dd1e295">
               <head xml:id="azsw2e-d1e5855-Hd1e297">19</head>
               <p xml:id="azsw2e-d1e5855-d1e299">
                  <ref xml:id="azsw2e-d1e5855-Rd1e301">Imperatores
            Diocletianus, Maximianus</ref>  Etsi ad te negotium pertinuit, etiam
            atque etiam tecum deliberare debueras, ne improbam institueres accusationem,
            hoc instrumentum falsum in quo subscripseras arguere contendens. </p>
               <p xml:id="azsw2e-d1e5855-d1e304" n="1">
            At cum mulieribus in aliena causa falsi non sit concessum
            accusare, tu autem haec eadem praedia te prius alii donasse proponas,
            fieri tibi facultatem accusandi contra iuris postulas formam. * DIOCL.
            ET MAXIM. AA. ET CC. COSMIAE. *&lt;A 294 S.VIII ID.MART.CC.CONSS.&gt;
            </p>
            </div>
            <div xml:id="azsw2e-d1e5855-Dd1e308">
               <head xml:id="azsw2e-d1e5855-Hd1e310">20</head>
               <p xml:id="azsw2e-d1e5855-d1e312">
                  <ref xml:id="azsw2e-d1e5855-Rd1e314">Imperatores
            Diocletianus, Maximianus</ref> Nec exemplum precum editionis aliter
            per errorem scriptum, cum non nisi dolo falsum committentes crimini
            subiugentur, cognitionem dati iudicis moratur. * DIOCL. ET MAXIM.
            AA. ET CC. RUFINO. *&lt;A 294 S.XI K.NOV.DOROSTOLI CC.CONSS.&gt; </p>
            </div>
            <div xml:id="azsw2e-d1e5855-Dd1e318">
               <head xml:id="azsw2e-d1e5855-Hd1e320">21</head>
               <p xml:id="azsw2e-d1e5855-d1e322">
                  <ref xml:id="azsw2e-d1e5855-Rd1e324">Imperator
            Constantinus</ref>  Si quis decurio testamentum vel codicillos aut
            aliquam deficientis scripserit voluntatem vel conscribendis publicis
            privatisque instrumentis praebuerit officium, si falsi quaestio moveatur,
            decurionatus honore seposito quaestioni, si ita poposcerit causa,
            subdatur. </p>
               <p xml:id="azsw2e-d1e5855-d1e327" n="1">
            Sed non statim desinit esse decurio, qui in huiusmodi facto
            fuerit : quantum enim ad municipales pertinet necessitates, decurio
            permanet: quantum ad rem gestam et veritatem reserandam uti decurionatus
            honore non poterit. </p>
               <p xml:id="azsw2e-d1e5855-d1e330" n="2">
            Nec vero is, qui ante fuerit tabellio, ad eludendam quaestionem
            super his quae ante conscripsit factus decurio defendi hac poterit
            dignitate, quoniam scripturae veritas, si res poposcerit, per ipsum
            debet probari auctorem. * CONST. A. MAECILIO HILARIANO CORRECTORI
            LUCANIAE ET BRITTIORUM. *&lt;A 316 D.III K.FEBR.SABINO ET RUFINO CONSS.&gt;
            </p>
            </div>
            <div xml:id="azsw2e-d1e5855-Dd1e335">
               <head xml:id="azsw2e-d1e5855-Hd1e337">22</head>
               <p xml:id="azsw2e-d1e5855-d1e339">
                  <ref xml:id="azsw2e-d1e5855-Rd1e341">Imperator
            Constantinus</ref>  Ubi falsi examen inciderit, tunc acerrima fiat
            indago argumentis testibus scripturarum collatione aliisque vestigiis
            veritatis. </p>
               <p xml:id="azsw2e-d1e5855-d1e344" n="1">
            Ne accusatori tantum quaestio incumbat nec probationis ei
            tota necessitas indicatur, sed inter utramque personam sit iudex medius
            nec ulla interlocutione divulget quae sentiat, sed tamquam ad imitationem
            relationis, quae solum audiendi mandat officium, praebeat notionem,
            postrema sententia quid sibi liqueat proditurus. </p>
               <p xml:id="azsw2e-d1e5855-d1e347" n="2">
            Ultimum autem finem strepitus criminalis compendioso spatio
            limitamus, quem litigantem disceptantemque fas non sit excedere, cuius
            exordium nascetur auspicio testatae actionis apud iudicem competentem:
            capitali post probationem supplicio, si id exigat magnitudo commissi,
            vel deportatione ei qui falsum commiserit imminente. * CONST. A. AD
            MAXIMUM PU. *&lt;A 320 PP.VIII K.APRIL.IN FORO TRAIANI CONSTANTINO
            A.VI ET CONSTANTINO C.CONSS.&gt;</p>
            </div>
            <div xml:id="azsw2e-d1e5855-Dd1e351">
               <head xml:id="azsw2e-d1e5855-Hd1e353">23</head>
               <p xml:id="azsw2e-d1e5855-d1e355">
                  <ref xml:id="azsw2e-d1e5855-Rd1e357">Imperatores
            Valens, Gratianus, Valentinianus</ref>  Damus licentiam litigantibus,
            si apud iudicem proferatur scriptura, de qua oritur aliqua disputatio,
            utrum de falso criminaliter statuat, qui dubitet de instrumenti fide,
            experiri an civiliter. </p>
               <p xml:id="azsw2e-d1e5855-d1e360" n="1">
            Quod si expetens vindictam falsi crimen intenderit, tunc
            quaestione civili per sententiam terminata criminis fiat indago, ut,
            si quis tabulas testamenti chirographa testationesque nec non etiam
            rationes privatas vel publicas, pacta et epistulas vel ultimas voluntates,
            donationes venditiones, vel si quid prolatum aliud instituere conabitur,
            habeat accusandi facultatem. </p>
               <p xml:id="azsw2e-d1e5855-d1e363" n="2">
            Civilis autem inquisitionis inter utrasque partes confligentium
            lenior examinatio procedat, cum iudex, qui praeerit quaestioni, intentiones
            actoris falsas et convicta crimina reorum ex legibus poenis competentibus
            possit ulcisci. * VALENS GRAT. ET VALENTIN. AAA. AD MAXIMINUM PP.
            *&lt;A 376 PP.XVI K.MAI.ROMAE VALENTE V ET VALENTINIANO AA. CONSS.&gt;
            </p>
            </div>
            <div xml:id="azsw2e-d1e5855-Dd1e367">
               <head xml:id="azsw2e-d1e5855-Hd1e369">24</head>
               <p xml:id="azsw2e-d1e5855-d1e371">
                  <ref xml:id="azsw2e-d1e5855-Rd1e373">Imperatores
            Valentinianus, Theodosius, Arcadius</ref> Praebemus licentiam, ut
            civiliter sive criminaliter, ut actor elegerit, super prolatis codicillis
            vel aliis instrumentis requiratur et incumbat probatio fidei instrumenti
            ei primitus, qui scripturam obtulerit, deinde ei, qui stricta instantia
            falsum arguere paratus est. * VALENTIN. THEODOS. ET ARCAD. AAA. PROCULO
            PU. *&lt;A 389 D.MEDIOLANI X.K.FEBR.TIMASIO ET PROMOTO CONSS.&gt;
            

            </p>
            </div>
         </div>
      </body>
   </text>
</TEI>